id, title, summary, content, date, views
0,  الجزیره: ایران جهان را با نفت 3 رقمی تکان می‌دهد , الجزیره گزارش داد، در حالی که جهان روی ثبات انرژی حساب کرده است،‌ ایران می‌تواند جریان نفت خلیج فارس را به هم ‌بزند., شبکه الجزیره در گزارشی تحلیلی با اشاره به دور تازه گفت‌وگوهای ایران و آمریکا در عمان، تأکید می‌کند که همزمان با ادامه مسیر دیپلماسی، وزن واقعی معادله در میدان انرژی و توازن قدرت منطقه‌ای نهفته است؛ جایی که هرگونه تنش می‌تواند بازار جهانی نفت را با جهش‌های سنگین مواجه کند.
به نوشته الجزیره، تهران در این مذاکرات ضمن سنجش جدیت واشنگتن، بر خطوط قرمز خود از جمله توانمندی‌های موشکی تأکید کرده است. علی شمخانی، مشاور رهبر معظم انقلاب، تصریح کرده که ظرفیت‌های موشکی ایران قابل مذاکره نیست.

در مقابل، مقام‌های آمریکایی از گزینه‌هایی مانند توقیف نفتکش‌های حامل نفت ایران سخن گفته‌اند؛ گزینه‌ای که به اذعان رسانه‌های آمریکایی، می‌تواند بازار جهانی نفت را دچار التهاب کند.

الجزیره در ادامه با اشاره به تمرکز مطالبات آمریکا بر توقف غنی‌سازی، برنامه موشکی و نفوذ منطقه‌ای ایران، یادآور می‌شود که تهران همواره تأکید کرده قصدی برای ساخت سلاح هسته‌ای ندارد. با این حال، آنچه بیش از هر چیز بازارها را نگران کرده، نه صرفاً مذاکرات، بلکه احتمال برخورد نظامی در منطقه‌ای است که قلب تپنده انرژی جهان محسوب می‌شود.

بر اساس این گزارش، در سناریوهای محدود مانند حملات نمادین یا درگیری‌های کوتاه‌مدت، برخی تحلیلگران افزایش قیمت نفت را در حد چند دلار یا جهش موقت تا محدوده ۸۰ دلار پیش‌بینی می‌کنند؛ افزایشی که به دلیل مازاد عرضه جهانی می‌تواند پایدار نباشد.

حتی در سناریوی توقف کامل صادرات نفت ایران نیز برآوردهایی از میانگین‌های ۷۰ تا ۹۰ دلاری مطرح شده است. الجزیره این سناریوها را در چارچوب «شوک افزایشی جنگ» ارزیابی می‌کند که بسته به سطح تنش، به قیمت‌ها افزوده می‌شود.

اما نقطه ثقل گزارش الجزیره جایی است که از سناریوی راهبردی‌تر سخن می‌گوید: تنگه هرمز.

این گذرگاه حیاتی که حدود ۲۰ میلیون بشکه نفت در روز ـ معادل نزدیک به ۲۰ درصد مصرف جهانی مایعات نفتی ـ از آن عبور می‌کند، به تعبیر تحلیلگران می‌تواند ورق بازار انرژی را به طور کامل برگرداند. الجزیره تأکید می‌کند که هرگونه اختلال جدی در این مسیر، شوکی فوری و گسترده به بازار وارد خواهد کرد.

نبیل المرسومی، کارشناس امور نفت، در گفت‌وگو با الجزیره تصریح کرده است که حتی بدون بستن تنگه هرمز، اگر ایران در صورت درگیری، تأسیسات نفتی منطقه را هدف قرار دهد و عرضه نفت خلیج فارس به طور چشمگیری کاهش یابد، قیمت‌ها می‌تواند به بالای ۱۰۰ دلار در هر بشکه صعود کند. این ارزیابی نشان می‌دهد که وزن ژئوپلیتیکی ایران در بازار انرژی، فراتر از سهم تولیدی صرف آن است.

المرسومی در ادامه به الجزیره گفته است که اگر سناریوی بستن تنگه هرمز محقق شود، یک‌چهارم عرضه نفت جهان و حدود یک‌پنجم عرضه گاز طبیعی جهان متوقف خواهد شد؛ رخدادی که به گفته او می‌تواند بهای نفت را تا ۱۳۰ دلار در هر بشکه بالا ببرد. چنین جهشی نه تنها بازار نفت، بلکه کل اقتصاد جهانی را با تکانه‌ای شدید روبه‌رو خواهد کرد.

الجزیره با یادآوری تجربه جنگ اوکراین توضیح می‌دهد که چگونه «اثر جانبی بحران» می‌تواند در مدت کوتاهی ده‌ها دلار به قیمت هر بشکه نفت اضافه کند. بر همین اساس، در صورت تهدید واقعی جریان انرژی از خلیج فارس، این علاوه می‌تواند به سرعت تشدید شود.

در مقابل، سناریوی توافق هسته‌ای و افزایش صادرات نفت ایران می‌تواند قیمت‌ها را کاهش دهد، اما همان‌گونه که تحلیلگران به الجزیره گفته‌اند، مسیر بازار بیش از هر چیز به سطح تنش و سرنوشت تنگه هرمز وابسته است.

در مجموع، گزارش الجزیره نشان می‌دهد که در معادله پرتنش تهران و واشنگتن، عامل تعیین‌کننده نه صرفاً میز مذاکره، بلکه قدرت بازدارندگی و موقعیت ژئوپلیتیکی ایران در شاهراه انرژی جهان است؛ عاملی که در شدیدترین سناریو می‌تواند نفت را به مرز ۱۳۰ دلار برساند و معادلات اقتصاد جهانی را دگرگون کند.
, جمعه، ۲۴ بهمن ۱۴۰۴ - ۰۹:۵۳:۵۸, ۱۵۴۰۳ بازدید
1,  ترامپ: مذاکرات با ایران ظرف 1 ماه مشخص خواهد شد , همزمان با تلاش‌های کاخ سفید برای حصول یک توافق دیپلماتیک بر سر برنامه هسته‌ای این؛ دونالد ترامپ، رئیس جمهوری آمریکا اعلام کرد که ..., همزمان با تلاش‌های کاخ سفید برای حصول یک توافق دیپلماتیک بر سر برنامه هسته‌ای این؛ دونالد ترامپ، رئیس جمهوری آمریکا اعلام کرد که تصور می‌کند مذاکرات با تهران تا حدود یک ماه به درازا انجامد.
ترامپ روز پنج‌شنبه در پاسخ به سوال خبرنگاران درباره مدت زمان مذاکرات با ایران گفت: «حدس می‌زنم یک ماه آینده، یا همین حدودها.» او همچنین تاکید کرد که مذاکرات «نباید طول بکشد، منظورم این است که باید به سرعت اتفاق بیفتد. آن‌ها باید خیلی سریع به توافق برسند.»
رئیس جمهوری آمریکا افزود که در صورت عدم دستیابی به توافق، این موضوع برای ایران «بسیار تلخ، بسیار تلخ» خواهد بود.
او با اشاره به حملات آمریکا به تاسیسات هسته‌ای ایران در ماه ژوئن، تصریح کرد که «من نمی‌خواهم این اتفاق بیفتد، بهرحال باید به توافق برسیم. آن‌ها باید همان دفعه اول توافق می‌کردند. اما به جای آن، عملیات چکش نیمه‌شب انجام شد و اگر الان نیز توافق نکنند، این برای ایران بسیار تلخ خواهد بود.»
ترامپ در خصوص دیدارش با نخست وزیر اسرائیل گفت: «دیروز جلسه بسیار خوبی با نتانیاهو داشتیم و او [شرایط] را درک می‌کند، اما در نهایت، تصمیم‌گیری با من است. اگر توافق با ایران یک توافق بسیار منصفانه و بسیار خوب نباشد، آنوقت فکر می‌کنم اوضاع بسیار دشواری برای آن‌ها [ایرانی‌ها] رقم خواهد خورد.»
ترامپ بلافاصله پس از پایان جلسه خود با نتانیاهو گفت که «هیچ نتیجه قطعی حاصل نشد، جز این‌که من تأکید کردم مذاکرات با ایران ادامه پیدا کند تا مشخص شود آیا توافقی قابل دستیابی است یا خیر.»
او در پاسخ به این سوال که آیا نتانیاهو این درخواست را داشته که ترامپ مذاکرات با ایران را کنار بگذارد، اظهار داشت: «ما درباره این موضوع صحبتی نکردیم. من هر زمان که بخواهم با آن‌ها گفت‌وگو می‌کنم و سپس مشخص خواهد شد که آیا می‌توانیم با ایران به توافق برسیم یا خیر.»
, جمعه، ۲۴ بهمن ۱۴۰۴ - ۰۷:۵۱:۳۹, ۸۶۰۵ بازدید
2,  جزئیات قوانین جدید معافیت سربازی , معاون وظیفه عمومی پلیس کرمانشاه گفت: قانون معافیت از خدمت سربازی برای آنهایی که دارای سه فرزند و یا بیشتر هستند، تنها تا پایان ..., معاون وظیفه عمومی پلیس کرمانشاه گفت: قانون معافیت از خدمت سربازی برای آنهایی که دارای سه فرزند و یا بیشتر هستند، تنها تا پایان امسال دارای اعتبار بوده و اجرایی می‌شود.

سرهنگ مسعود همتی اظهار کرد: تمامی مشمولان غایب و غیرغایب و کارکنان وظیفه حین خدمت که  دارای چهار فرزند و یا بیشتر هستند، بدون شرط  سنی و سایر مشمولان غایب و غیرغایب و سربازان وظیفه دارای سه فرزند به شرط داشتن حداقل ۴۰ سال تمام، می‌توانند از خدمت دوره ضرورت معاف شوند.

وی ادامه داد: قانون معافیت سه فرزندی و بیشتر فقط تا پایان سال جاری اجرا می‌شود و مشمولان واجد شرایط باید در فرصت در نظرگرفته شده از طریق دفاتر خدمات الکترونیک انتظامی (پلیس+۱۰) برای ثبت درخواست خود اقدام کنند.

به نقل از پایگاه خبری پلیس، همتی خاطرنشان کرد: مشمولان برای کسب اطلاعات بیشتر می‌توانند از طریق پایگاه اطلاع رسانی سازمان وظیفه عمومی به نشانی www.vazifeh.police.ir و یا کانال سازمان در پیام رسان های داخلی(سروش،ایتا و روبیکا) به نشانی khabaresarbazi@ از آخرین اخبار مربوطه مطلع شوند.
 
, جمعه، ۲۴ بهمن ۱۴۰۴ - ۰۷:۲۷:۳۵, ۶۲۳۳ بازدید
3,  بخشنامه فروش پیکاپ جدید موسو گرندخان Q300 , شرایط فروش نقدی خودرو موسو گرندخان Q300 با قیمت علی الحساب در دو مدل بنزینی و دیزلی از فردا شنبه 25 بهمن ماه 1404 به صورت ..., شرایط فروش نقدی خودرو موسو گرندخان Q300 با قیمت علی الحساب در دو مدل بنزینی و دیزلی از فردا شنبه 25 بهمن ماه 1404 به صورت اینترنتی مطابق جدول ذیل فعال خواهد شد.

, جمعه، ۲۴ بهمن ۱۴۰۴ - ۰۷:۲۲:۲۶, ۱۱۶۹۸ بازدید
4,  نفت ایران چقدر قیمت خورد؟ , جدیدترین گزارش ماهانه اوپک نشان داد قیمت نفت سنگین ایران در ژانویه..., جدیدترین گزارش ماهانه اوپک نشان داد قیمت نفت سنگین ایران در ژانویه ۲۰۲۶، همسو با برخی از گریدهای نفتی تشکیل دهنده سبد نفتی اوپک، اندکی کاهش یافته است.
به گزارش ایسنا،  میانگین قیمت هر بشکه نفت سنگین ایران در ژانویه به ۶۰ دلار و ۸۷ سنت رسید که در مقایسه با قیمت ۶۱ دلار و ۴۴ سنت در دسامبر، ۵۷ سنت کاهش داشت. میانگین قیمت هر بشکه نفت سنگین ایران از ابتدای سال ۲۰۲۶ تاکنون، ۶۰ دلار و ۸۷ سنت، در مقایسه با ۷۹ دلار و ۶۵ سنت در مدت مشابه سال ۲۰۲۵ بوده است.
میانگین سبد نفتی اوپک در ژانویه، به ۶۲ دلار و ۳۱ سنت در هر بشکه رسید که در مقایسه با ۶۱ دلار و ۷۰ سنت در دسامبر، ۶۱ سنت افزایش داشت. میانگین سبد نفتی اوپک از ابتدای سال ۲۰۲۶ تاکنون، ۶۲ دلار و ۳۱ سنت در مقایسه با ۷۹ دلار و ۳۸ سنت در مدت مشابه سال ۲۰۲۴ بود.
بر اساس جدیدترین گزارش ماهانه بازار نفت اوپک که روز چهارشنبه منتشر شد، تولید نفت این گروه در ژانویه در مقایسه با دسامبر ۲۰۲۵، به میزان ۱۳۵ هزار بشکه در روز کاهش یافت و به حدود ۲۸.۴۵ میلیون بشکه در روز رسید.
بیشترین افزایش تولید نفت مربوط به عراق بود که با ۳۸ هزار بشکه در روز افزایش، به ۴.۲ میلیون بشکه در روز رسید، در حالی که ونزوئلا بزرگترین کاهش تولید را در ماه میلادی گذشته ثبت کرد و تولیدش با ۸۷ هزار بشکه در روز کاهش، به ۸۳۰ هزار بشکه در روز رسید.
بر اساس اطلاعات منابع ثانویه اوپک، تولید نفت ایران با ۸۱ هزار بشکه در روز کاهش، به ۳.۱۲۹ میلیون بشکه در روز رسید.
تولید متحدان اوپک در گروه اوپک پلاس، با ۳۰۵ هزار بشکه در روز کاهش، به ۱۳.۹۹۶ میلیون بشکه در روز رسید.
مجموع تولید نفت خام اوپک پلاس، متشکل از تولیدکنندگان اوپک و غیراوپک در همین مدت ۴۳۹ هزار بشکه در روز کاهش یافت و به ۴۲.۴۴۸ میلیون بشکه در روز رسید.
پیش‌بینی اوپک از تقاضای جهانی نفت بدون تغییر باقی ماند
اوپک پیش‌بینی خود از رشد تقاضای جهانی برای نفت در سال ۲۰۲۶ را بدون تغییر نگه داشت و همچنان انتظار دارد تقاضا ۱.۳۸ میلیون بشکه در روز نسبت به سال گذشته رشد کند که کل تقاضا را به ۱۰۶.۵ میلیون بشکه در روز می‌رساند.
انتظار می‌رود عمده رشد تقاضا از سوی کشورهای غیر عضو سازمان همکاری و توسعه اقتصادی (OECD) باشد که تقاضایشان حدود ۱.۲۳ میلیون بشکه در روز افزایش یافته و به ۶۰.۵ میلیون بشکه در روز می‌رسد. چین، کشورهای آسیایی و خاورمیانه در صدر این مصرف کنندگان قرار دارند.
همچنین پیش‌بینی می‌شود تقاضا در کشورهای عضو سازمان همکاری و توسعه اقتصادی (OECD) تنها ۱۵۰ هزار بشکه در روز افزایش یابد و به ۴۶.۰۶ میلیون بشکه در روز برسد.
اوپک انتظار دارد تا سال ۲۰۲۷، تقاضا برای نفت حدود ۱.۳۴ میلیون بشکه در روز افزایش یابد و به ۱۰۷.۸۶ میلیون بشکه در روز برسد.  پیش‌بینی می‌شود این میزان در کشورهای غیر عضو سازمان همکاری و توسعه اقتصادی (OECD) با افزایش ۱.۲۴ میلیون بشکه در روز، به ۶۱.۶۹ میلیون بشکه در روز و در کشورهای عضو سازمان همکاری و توسعه اقتصادی (OECD) با افزایش ۱۱۰ هزار بشکه در روز، به ۴۶.۱۶ میلیون بشکه در روز برسد.
, پنجشنبه، ۲۳ بهمن ۱۴۰۴ - ۲۲:۴۶:۵۸, ۲۳۰۲ بازدید
5,  مراقب این پیام ها باشید , شبکه‌های اجتماعی و وب‌سایت‌های پرداخت آنلاین از جمله اهداف حملات سایبری..., شبکه‌های اجتماعی و وب‌سایت‌های پرداخت آنلاین از جمله اهداف حملات سایبری هستند و پیام‌هایی که با این هدف ارسال می‌شوند، معمولاً حاوی پیوندی به یک وب‌سایت بوده و حاوی بدافزارند.
به گزارش ایسنا، یکی از روش‌های انتشار ویروس‌های رایانه‌ای، باز کردن پیام یا ایمیل‌هایی است که صرفاً جهت انتشار ویروس‌های مخرب و بعضاً سرقت اطلاعات شخصی افراد ارسال می‌شود.
یکی از شگردهای مجرمانه در فضای مجازی، فیشینگ است که شامل تلاش برای به‌دست آوردن اطلاعاتی مانند نام کاربری، گذرواژه، اطلاعات حساب بانکی و … از طریق جعل یک وب سایت، آدرس ایمیل و… می‌شود.
شبکه‌های اجتماعی و وب‌سایت‌های پرداخت آنلاین از جمله اهداف حملات فیشینگ هستند. پیام‌ها یا ایمیل‌هایی که با این هدف ارسال می‌شوند و حاوی پیوندی به یک وب‌سایت هستند، در اکثر موارد حاوی بدافزارند که برای مقابله با این روش کلاهبرداری باید نکاتی را رعایت کرد. 
معمولاً ویروس‌های رایانه‌ای در قالب ارسال پیام یا ایمیل شامل لینکی است که از جانب افراد ناشناس جابه‌جا شده و گاهی دارای عناوین جذابی است که کاربران را برای باز کردن آن‌ها، ترغیب می‌کند. در برخی موارد نیز درخواستی مبنی بر کلیک کردن برروی لینک در قالب تبلیغات فرستاده می‌شود و گیرنده را برای باز کردن آنها تشویق می‌کند.
به گفته کارشناسان، ایمیل یکی از راه‌هایی است که خلافکارهای سایبری می‌توانند با آن کاربران را در معرض تهدیدات و حملات سایبری قرار دهند؛ از انواع حملات سایبری می‌توان به فیشینگ، ارسال بدافزار در قالب فایل‌های ضمیمه آلوده، ارسال اسکریپت‌های آلوده و ارسال لینک‌های آلوده، و ارسال اسپم (هرزنامه)، اشاره کرد.
بر این اساس همواره به کاربران توصیه شده که برای حفاظت در برابر هرزنامه‌ها و فیشینگ، حتماً باید از سرویس‌های آنتی‌فیشینگ و آنتی‌اسپم استفاده کنند، مخصوصاً اگر از سرویس‌های ایمیل شرکتی خود استفاده می‌کنند؛ البته نرم‌افزارهای آنتی‌ویروس اکثراً چنین ویژگی‌هایی دارند و در صورتی که ایمیل آلوده‌ای ارسال شود، شناسایی می‌کنند.
همچنین کاربران نباید هر پیام و لینک و ایمیلی که برایشان ارسال می‌شود را باز کنند، مخصوصاً اگر از فرستنده‌ی ناشناس ارسال شده باشد و اگر موضوع و متن جذاب بود، باید با شک و تردید بیش‌تری به آن نگاه کنند. اما در مواردی که خیلی ترغیب شدند یا حتماً باید آن را باز کنند، لازم است یک‌سری موارد را چک کنند و تحت شرایط خاص آن را باز کنند.
بر این اساس، اینکه سیستم حفاظت‌شده باشد و مواردی از جمله آپدیت سیستم عامل، آپدیت مرورگر اینترنتی و داشتن آنتی‌ویروس اصلی و معتبر و ترجیحاً با کیفیت، روال‌هایی است که همه باید رعایت کنند. اما در صورتی که باید یک پیام ناشناس و مشکوک را باز کنند، می‌توانند فایل ضمیمه را دانلود کرده، تا هم آنتی ویروس فایل ضمیمه را اسکن کند ولی هم فایل ضمیمه را بدون اجرا و باز کردن آن، فایل را در سرویس‌های اسکنر آنلاین مانند ویروس توتال اسکن کنند، یا این‌که با یک متخصص تماس بگیرند و موضوع را مطرح کنند تا او تحت تدابیری که صلاح می‌داند، فایل را باز کند. 
کارشناسان هم‌چنین توصیه می‌کنند کاربران تحت هیچ شرایطی نباید به خاموش یا غیرفعال کردن آنتی‌ویروس خود اقدام کنند، زیرا این کار باعث می‌شود ویروس‌ها و خلافکاران سایبری به راحتی سیستم‌ها و اطلاعات کاربران را آلوده کرده و این موضوع خطرات بسیار جدی دارد.
هم‌چنین به توصیه‌ی پلیس فتا، لازم است هنگام دریافت پیام، منبع ارسال‌کننده‌ی آن را بررسی کنند و هرگز روی لینک‌های موجود در پیام‌های مشکوک کلیک نکنند، امنیت رایانه خود را بالا ببرند، به صورت دوره‌ای اکانت‌های بانکی خود را چک کنند و اطلاعات خود را در خصوص جرایم سایبری و حملات جدید بالا ببرند.
, پنجشنبه، ۲۳ بهمن ۱۴۰۴ - ۲۲:۲۳:۲۴, ۳۱۶۲ بازدید
6,  نرخ بلیت هواپیما برای نوزادان و کودکان , در تعاریف ایرلاین‌ها گروه سنی صفر تا ۲ سال به عنوان نوزاد تقسیم‌بندی..., نرخ بلیت هواپیما برای نوزادان و کودکان متفاوت و از ۱۰ تا ۷۵ درصد نرخ بلیت بزرگسالان محاسبه می شود.
به گزارش ایسنا، در تعاریف ایرلاین‌ها گروه سنی صفر تا ۲ سال به عنوان نوزاد تقسیم‌بندی می‌شوند و شرایط بلیت هواپیما برای نوزادان به این صورت است که این گروه سنی در هواپیما صندلی ندارند و در طول سفر در آغوش والدین خود می‌نشینند. بنابراین هزینه بلیط سیستمی نوزادان معمولا ۱۰ درصد قیمت بلیت بزرگسال است.
همچنین ۲ سال تا ۱۲ سال در تقسیم‌بندی ایرلاین‌ها کودک محسوب می‌شوند. نحوه محاسبه هزینه بلیت نیز به این صورت است که کودک حتما باید صندلی داشته باشد و قیمت بلیت هواپیما برای آنها بسته به نوع ایرلاین، کلاس پروازی و ساعت حرکت متفاوت  و حدود ۷۵درصد قیمت بلیت کامل است.
برای بزرگسالان ۱۲ سال به بالا نیز هر نوع بلیت با نرخ کامل بزرگسال محاسبه می‌شود.
خرید بلیت هواپیما برای کودکان بدون همراه تابع شرایط ویژه‌ای است که بسته به ایرلاین و نوع پرواز (داخلی یا خارجی) متفاوت است.
آن طور که در برخی منابع آمده در بسیاری از خطوط هوایی، کودکان بین ۵ تا ۱۲ سال تنها در صورتی اجازه سفر بدون والدین یا قیم را دارند که از سرویس کودک بدون همراه استفاده کنند. این سرویس شامل مراقبت اختصاصی از زمان تحویل کودک در فرودگاه مبدأ تا تحویل او در مقصد به فرد مشخص‌شده در فرم رضایت‌نامه است.
معمولا والدین باید فرم مربوطه را پیش از پرواز تکمیل کرده و اطلاعات دقیق گیرنده کودک در مقصد را ثبت کنند. همچنین برخی ایرلاین‌ها برای این خدمت هزینه جداگانه‌ای دریافت می‌کنند و رزرو آن باید پیش از خرید بلیت انجام شود. توجه به محدودیت‌های سنی، مدارک موردنیاز و محدودیت در ساعات پروازی از نکات مهمی است که والدین پیش از اقدام به رزرو باید حتما بررسی کنند.
, پنجشنبه، ۲۳ بهمن ۱۴۰۴ - ۲۱:۳۹:۳۹, ۲۴۹۷ بازدید
7,  بیت کوین چند؟ , بیت‌کوین که به تازگی از سقوط روزهای گذشته در نزدیکی ۶۰ هزار دلار بازگشته..., بیت‌کوین که به تازگی از سقوط روزهای گذشته در نزدیکی ۶۰ هزار دلار بازگشته بود بازهم نتوانست رشد بالای ۷۰ هزار دلار را تثبیت کند و با انتشار داده‌های اشتغال آمریکا به سطح ۶۷ هزار دلار رسید.
به گزارش ایسنا، گزارش اشتغال آمریکا که به دلیل تعطیلی دولت با تاخیر منتشر شد با پیش‌بینی تحلیلگران همراه نشد و بخشی از نگرانی‌ها درباره وضعیت بازار کار را کاهش داد.
بر اساس داده‌های اداره آمار کار آمریکا که روز چهارشنبه (۲۲ بهمن) منتشر شد، اشتغال بخش غیرکشاورزی در ژانویه ۱۳۰ هزار نفر افزایش یافت، رقمی که به‌مراتب بالاتر از پیش‌بینی ۶۶ هزار نفری بازار بود. نرخ بیکاری نیز به ۴.۳ درصد کاهش یافت، در حالی که پیش‌بینی شده بود در سطح ۴.۴ درصد بدون تغییر بماند.
این آمار احتمالا انتظارات مبنی بر ثابت ماندن نرخ بهره از سوی فدرال رزرو در کوتاه‌مدت را تقویت می‌کند و اکنون بر اساس ابزار CME FedWatch، معامله‌گران در بازار قراردادهای آتی معتقدند که فدرال رزرو در نشست مارس نرخ بهره را تغییر نخواهد داد، اما همچنان پیش‌بینی می‌کنند که در ژوئن نرخ بهره کاهش یابد.
علاوه بر داده‌های اشتغال، معامله‌گران در انتظار انتشار شاخص قیمت مصرف‌کننده آمریکا در روز جمعه هستند، آماری که می‌تواند انتظارات تورمی و چشم‌انداز تصمیمات بعدی فدرال رزرو را تحت تاثیر قرار دهد.
پایگاه خبری اینوستینگ گزارش کرد، به‌طور معمول، انتظار برای سیاست پولی آسان‌تر و نرخ بهره پایین‌تر به نفع دارایی‌های پرریسک، از جمله بیت‌کوین، است زیرا هزینه فرصت نگهداری دارایی‌های بدون بازده را کاهش می‌دهد. با این حال، در این چرخه، اوضاع متفاوت بوده و قیمت بیت‌کوین با وجود کاهش نرخ بهره همچنان پایین مانده است. تحلیلگران کاهش نقدینگی، ضعف تقاضای نهادی و کمرنگ شدن انگیزه‌های سوداگرانه را از عوامل فشار بر این رمزارز می‌دانند.
, پنجشنبه، ۲۳ بهمن ۱۴۰۴ - ۲۱:۰۱:۰۷, ۲۴۴۴ بازدید
8,  قیمت گوشت قرمز در بازار امروز , رئیس شورای تأمین دام کشور با اشاره به وفور دام آماده کشتار در کشور و..., رئیس شورای تأمین دام کشور با اشاره به وفور دام آماده کشتار در کشور و افزایش منظم واردات گوشت و دام زنده، از کاهش قیمت‌ها و شکل‌گیری رقابت در بازار گوشت قرمز خبر داد.
به گزارش ایسنا ، منصور پوریان رئیس شورای تأمین دام کشور، با تشریح آخرین وضعیت تولید، عرضه و قیمت گوشت قرمز در کشور اظهار کرد: بر اساس ارتباطات میدانی و جمع‌آوری آمار از نزدیک به ۶۳۰ مرکز در استان‌های مختلف کشور که هر یک شبکه توزیع و پایش خاص خود را دارند، در حال حاضر حدود ۴ میلیون و ۶۳۰ هزار رأس دام سبک پرواری آماده کشتار در کشور وجود دارد.
وی افزود: این عدد صرفاً مربوط به بره‌های پرواری است و در کنار آن میش، بز و سایر دام‌ها نیز قرار دارند. با توجه به اینکه میزان کشتار ماهانه دام سبک در کشور حدود ۷۰۰ هزار رأس است، این آمار نشان می‌دهد که از نظر تأمین دام سبک، کشور در شرایط بسیار مناسب و نرمالی قرار دارد.
رئیس شورای تأمین دام کشور با اشاره به وضعیت دام سنگین تصریح کرد: در بخش گوساله نیز در حال حاضر حدود ۳۷۵ هزار رأس دام آماده کشتار در کشور موجود است، در حالی که نیاز ماهانه کشور به کشتار گوساله در بالاترین سطح بین ۴۵ تا ۵۰ هزار رأس برآورد می‌شود. این موضوع نشان می‌دهد که میزان دام‌های پرواری آماده کشتار در بخش سنگین نیز در سطح بالایی قرار دارد و وزن بسیاری از این دام‌ها به بیش از ۵۰۰ کیلوگرم رسیده است.
پوریان با بیان اینکه به فصل بهار نزدیک می‌شویم، گفت: با رسیدن بهار، عرضه دام افزایش می‌یابد؛ به‌ویژه در بخش دام سبک که به دلیل زایش‌های مناسب امسال در سطح کشور، به‌خصوص در مناطق غربی و جنوب‌غربی و همچنین فلات مرکزی، حجم بره‌های آماده عرضه بیشتر خواهد شد. این موضوع در کنار کاهش اثرات خشکسالی سال گذشته، شرایط بازار داخلی را در وضعیت نرمال و باثباتی قرار داده است.
وی ادامه داد: علاوه بر تولید داخلی، در حوزه تنظیم بازار، واردات گوشت و دام زنده نیز با شرایط بسیار مناسبی در حال انجام است. در حال حاضر بخشی از محموله‌ها وارد کشور شده، بخشی کشتار شده و بخشی دیگر در روزهای آینده وارد بازار خواهد شد. این واردات از استان‌های مرزی مختلف انجام می‌شود و موجب فعال شدن کشتارگاه‌های مرزی شده است.
رئیس شورای تأمین دام کشور افزود: لاشه‌ها به‌صورت گرم و منظم وارد بازار می‌شوند و گوشت‌های منجمد نیز با نظارت کامل بهداشتی و به شکل سازمان‌یافته در حال عرضه هستند. این روند موجب شده است که هم در بازار دام زنده و هم در بازار لاشه و گوشت منجمد، نوعی تعدیل و کاهش فشار قیمتی ایجاد شود.
پوریان با اشاره به شکل‌گیری رقابت قیمتی در بازار گفت: تا هفته گذشته عملاً رقابتی در بخش قیمت وجود نداشت، اما در حال حاضر شاهد شکل‌گیری رقابت میان کالاهای هم‌نوع هستیم. در بخش گوشت منجمد گوسفندی، قیمت‌ها که تا حدود یک میلیون تومان نیز افزایش یافته بود، اکنون به محدوده ۷۵۰ هزار تومان رسیده است.
وی افزود: در بخش گوشت گوساله وارداتی، به‌ویژه گوشت وارداتی از هند و پاکستان، قیمت‌هایی که پیش‌تر تا محدوده ۹۰۰ هزار تا یک میلیون تومان مشاهده می‌شد، اکنون به حدود ۷۳۰ هزار تومان کاهش یافته است. این کاهش قیمت‌ها ناشی از افزایش حجم واردات، آزادسازی مجوزهای ورود و رقابت میان واردکنندگان برای عرضه گوشت با قیمت مناسب‌تر در بازار است.
رئیس شورای تأمین دام کشور در ادامه به وضعیت قیمت دام زنده اشاره کرد و گفت: در حال حاضر قیمت دام سبک زنده به‌صورت مدت‌دار در حدود ۵۰۰ هزار تومان و به‌صورت نقدی در محدوده ۴۷۵ تا ۴۸۰ هزار تومان قرار دارد که نسبت به روزهای گذشته کاهش داشته و نشانه‌ای از تداوم روند نزولی قیمت‌ها در این بخش است.
پوریان در پایان خاطرنشان کرد: با توجه به وفور دام آماده کشتار در داخل کشور، افزایش واردات دام زنده و گوشت، تنوع عرضه در بازار و شکل‌گیری رقابت قیمتی، انتظار می‌رود بازار گوشت قرمز در روزهای آینده با ثبات بیشتر، عرضه کافی و قیمت‌های مناسب‌تر، چه در بخش گوشت گرم و چه در بخش گوشت منجمد، در اختیار مصرف‌کنندگان قرار گیرد.
, پنجشنبه، ۲۳ بهمن ۱۴۰۴ - ۲۰:۲۸:۱۷, ۸۱۹۷ بازدید
9,  واتساپ در روسیه فیلتر شد , واتس‌اپ که متعلق به شرکت آمریکایی «متا پلتفرمز» است، روز چهارشنبه در بیانیه‌ای..., واتس‌اپ اعلام کرد که دولت روسیه در راستای تلاش برای ترویج استفاده از یک برنامه بومی، به «مسدود کردن کامل» این سرویس پیام‌رسان در این کشور اقدام کرده است.
به گزارش ایسنا،  واتس‌اپ که متعلق به شرکت آمریکایی «متا پلتفرمز» است، روز چهارشنبه در بیانیه‌ای اعلام کرد تمام تلاش خود را برای حفظ ارتباط بیش از ۱۰۰ میلیون کاربر روسی این پیام‌رسان انجام می‌دهد. روزنامه فایننشال تایمز گزارش کرد که دسترسی میلیون‌ها نفر در این کشور به واتس‌اپ به طور ناگهانی قطع شده‌ است.
همزمان با مسدود شدن دسترسی به سرویس‌های پیام‌رسان خارجی، دولت روسیه استفاده از یک «ابربرنامه» دولتی به نام «مکس» که از «وی چت» چین الگوبرداری شده، را ترویج کرده است. «مکس» علاوه بر پیام‌رسان، میزبان سرویس‌های دولتی است و امکان ذخیره‌سازی اسناد، خدمات بانکی و سایر برنامه‌های عمومی و تجاری را فراهم می‌کند.
بر اساس گزارش بلومبرگ،  تلگرام که یکی دیگر از برنامه‌های پیام‌رسان محبوب خارجی در روسیه است نیز با محدودیت دسترسی در این کشور روبرو شده است. سرویس خبری «آر بی سی» به نقل از منابع آگاه گزارش کرد که  نهاد ناظر بر ارتباطات روسیه (روسکومنادزور)، قصد دارد هفته جاری، دسترسی به این برنامه را محدود کند.
, پنجشنبه، ۲۳ بهمن ۱۴۰۴ - ۱۹:۳۹:۱۱, ۱۴۳۳ بازدید
10,  بی‌ام‌دبلیو فراخوان داد , بی‌ام‌دبلیو به دلیل نقص فنی که می‌تواند باعث آتش‌سوزی شود، برای صدها..., بی‌ام‌دبلیو به دلیل نقص فنی که می‌تواند باعث آتش‌سوزی شود، برای صدها هزار خودرو در سراسر جهان، فراخوان داد.
به گزارش ایسنا، این خودروساز آلمانی، اعلام کرد خودروهایی که در فاصله ژوئیه ۲۰۲۰ تا ژوئیه ۲۰۲۲ تولید شده‌اند را به دلیل نقص فنی در سیستم استارت که احتمالا باعث آتش‌سوزی می‌شود، فراخوان می‌کند.
بی‌ام‌دبلیو آمار دقیقی از خودروهای آسیب‌دیده در سراسر جهان ارائه نکرد، اما نشریه تخصصی kfz-betrieb اعلام کرد که در مجموع ۵۷۵ هزار خودرو، تحت تاثیر این فراخوان قرار دارند. این خودروساز لوکس مستقر در مونیخ آلمان اعلام کرد که ۲۸ هزار و ۵۸۲ دستگاه خودرو در آلمان فراخوان می‌شوند.
بر اساس گزارش رویترز، بی‌ام‌دبلیو اعلام کرد که بازرسی‌های خودرو و شکایات مشتریان نشان داده است که موتور استارتر در خودروهای شناسایی شده ممکن است معیوب باشد و پس از استارت‌زدن مکرر، ساییدگی و پارگی در سوئیچ مغناطیسی افزایش یابد و روشن‌کردن خودرو را احتمالا دشوارتر یا غیرممکن کند.
سخنگوی بی‌ام‌دبلیو اظهار کرد این وضعیت در بدترین حالت، می‌تواند باعث آتش‌سوزی در خودرو در حین حرکت شود.
این شرکت به مالکان خودروهای تولید شده در بازه زمانی مذکور توصیه کرد که خودروهایشان را در هنگام روشن بودن موتور، بدون مراقبت رها نکنند.
این فراخوان شامل انواع مدل‌های کوپه سری ۲، سدان‌های سری ۳،  سری۴،  سری۵ و  سری۷ و همچنین مدل‌های گرن توریسمو سری ۶،  بی‌ام‌دبلیو «ایکس4»  (X۴)، «ایکس5»  (X۵)،، «ایکس6» (X6) و بی‌ام‌دبلیو «زد4» (Z۴) می‌شود.
این خودروساز در سپتامبر ۲۰۲۵ فراخوان گسترده‌ای را برای صدها هزار خودروهای تولید شده از سپتامبر ۲۰۱۵ تا سپتامبر ۲۰۲۱ به دلیل نقص در سیستم استارتر که قادر به ایجاد آتش‌سوزی است، اعلام کرد.
, پنجشنبه، ۲۳ بهمن ۱۴۰۴ - ۱۸:۵۴:۰۶, ۲۷۰۱ بازدید
11,  موتورسیکلت گران شد , یک عضو انجمن تولیدکنندگان موتورسیکلت با اشاره به اجرای سیاست تک‌نرخی..., یک عضو انجمن تولیدکنندگان موتورسیکلت با اشاره به اجرای سیاست تک‌نرخی شدن ارز اعلام کرد: اگرچه این تصمیم بر قیمت موتورسیکلت اثر گذاشته، اما به دلیل رقابت کامل در بخش خصوصی، افزایش قیمت‌ها صرفا متناسب با رشد هزینه قطعات داخلی بوده و خبری از جهش بی‌رویه در بازار نیست.
به گزارش ایسنا ، علی عرب – عضو انجمن تولیدکنندگان صنعت موتورسیکلت –  در تشریح وضعیت صنعت موتور سیکلت پس از اصلاحات در سیاست ارزی توسط دولت و اثر آن بر تولید در این حوزه گفت: بدون شک این موضوع هم بر بازار و همچنین بر قدرت خرید مصرف‌کننده نهایی تأثیرگذار است. در بحث قیمت‌گذاری در صنعت موتورسیکلت، موضوع جدا از صنعت خودرو است و از آنجا که تولید موتورسیکلت به‌طور کامل در اختیار بخش خصوصی بوده و فضای رقابتی برقرار است، اگر تولیدکننده‌ای قیمت‌گذاری نامناسب انجام دهد، قطعا به‌صورت خودکار بازار خود را از دست خواهد داد چراکه بازار رقابتی است. 
وی افزود: معمولا قیمت‌هایی که در بازار مشاهده می‌شود، میان تولیدکنندگان به‌صورت تقریبی هماهنگ است؛ البته نه به این معنا که تولیدکنندگان دور هم بنشینند و قیمت تعیین کنند، بلکه به دلیل وجود رقابت چنین وضعیتی شکل می‌گیرد و تولیدکنندگان سعی می کنند در قیمت نهایی محصول با یکدیگر رقابت کنند و  مشتری نیز زمانی که احساس کند قیمت محصول یک تولیدکننده بالاتر است؛ به سراغ او نمی‌رود و به‌صورت طبیعی به کارخانه یا تولیدکننده‌ای مراجعه می‌کند که قیمت مناسب‌تری ارائه می‌دهد. 
این عضو انجمن تولیدکنندگان موتورسیکلت ادامه داد: در خصوص افزایش نرخ ارز، موضوع بر قیمت موتورسیکلت تاثیر گذاشته است و قیمت‌ها افزایش یافته‌اند. با این حال، اگر افزایش قیمت بازار خودروهای خارجی را در نظر بگیریم که با رشد قابل توجهی مواجه بوده‌اند، در مقابل، تولیدکنندگان موتورسیکلت صرفا به همان میزانی که تولیدکنندگان قطعات داخلی قیمت‌ها را افزایش داده‌اند، قیمت محصولات خود را افزایش دادند و از آنجایی که حدود ۳۰ درصد قطعات یک دستگاه موتورسیکلت، ساخت داخل است، این تولیدکنندگان قطعات، به دلیل افزایش نرخ مواد اولیه تولیدی در قطعات، قیمت تمام‌شده محصولات خود را افزایش داده‌اند و در نتیجه، این افزایش به‌صورت یک اضافه‌بها به تولیدکننده موتورسیکلت منتقل شده است. 
عرب تصریح کرد: با توجه به اینکه تا امروز مدل‌های سال ۱۴۰۴ عرضه شده و هنوز مدل ۱۴۰۵ وارد بازار نشده است، احتمالا افزایش قیمت‌ها تقریبا معادل همان افزایش قیمت قطعات ایرانی باشد. البته این افزایش قیمت به خاطر تک نرخی شدن از آنجاکه در پایان سال اجرایی شده همزمان با افزایش نرخ دستمزد و سایر هزینه‌ها و منابع خواهد بود. 
وی افزود: با این حال، خوشبختانه صنعت موتورسیکلت در اختیار بخش خصوصی است و رقابت به‌طور کامل وجود دارد. بنابراین، افزایش قیمت بی‌رویه‌ای اعمال نخواهد شد و به همان میزان مبلغی که به کالاها و قطعات ایرانی اضافه شده باشد، بر قیمت کل مجموعه تاثیر گذار خواهد بود. 
این عضو انجمن تولیدکنندگان صنعت موتور سیکلت در پایان گفت: در مورد وضعیت بازار، در شرایط فعلی مردم کمتر از موتورسیکلت استفاده می‌کنند و بیشتر به وسایل حمل‌ونقل عمومی یا خودرو روی آورده‌اند. از طرف دیگر، با توجه به اینکه فصل زمستان معمولا فصل رکود فروشگاه‌های موتورسیکلت و همچنین تولیدکنندگان است، انتظار می‌رود در فصل تابستان بازار وضعیت بهتری پیدا کند. 
, پنجشنبه، ۲۳ بهمن ۱۴۰۴ - ۱۸:۲۷:۱۱, ۹۲۳۸ بازدید
12,  زیان ۱.۲ میلیارد دلاری بنز ناشی از هزینه‌های تعرفه‌ای , مرسدس بنز، از کاهش شدید سود سالانه خود خبر داد و پس از سالی که با..., مرسدس بنز، از کاهش شدید سود سالانه خود خبر داد و پس از سالی که با رقابت قوی رقبای چینی و هزینه‌های تعرفه جهانی همراه بود، نسبت به دوران چالش‌برانگیز پیش رو هشدار داد.
به گزارش ایسنا، سود عملیاتی کل سال مرسدس بنز، در سال ۲۰۲۵ با کاهش ۵۷ درصدی نسبت سال ۲۰۲۴ به ۵.۸ میلیارد یورو (۶.۹ میلیارد دلار) رسید. این نتیجه به طور قابل‌توجهی کمتر از پیش‌بینی تحلیلگران برای سود ۶.۶ میلیارد یورو بود.
این خودروساز لوکس آلمانی، اعلام کرد درآمد این خودروساز تحت تاثیر نوسانات نرخ ارز و رقابت در چین، در کنار زیان یک میلیارد یورویی (۱.۲ میلیارد دلاری) ناشی از هزینه‌های تعرفه‌ای، شکل گرفته است.
این نتایج در حالی منتشر می‌شود که غول‌های خودروسازی اروپایی با چالش‌های متعددی، از افزایش هزینه‌های تولید و اختلالات زنجیره تامین تا فشارهای نظارتی و گذار پر فراز و نشیب به سمت خودروهای برقی، روبرو هستند.
این نتایج در حالی حاصل می‌شود که غول‌های خودروسازی اروپایی با چالش‌های متعددی، از افزایش هزینه‌های تولید و اختلالات زنجیره تامین گرفته تا فشارهای نظارتی و گذار پر فراز و نشیب به سمت خودروهای برقی، روبرو هستند.
بر اساس گزارش سی ان بی سی، مرسدس بنز با نگاهی به آینده، اعلام کرد در سال ۲۰۲۶ کاهش هزینه‌های بیشتر و همچنین عرضه انبوه محصولات را برنامه‌ریزی کرده است و بازده فروش تعدیل‌شده برای خودروهای مرسدس بنز را سه تا پنج درصد هدف قرار داده  که نسبت به رشد پنج درصدی گزارش‌شده در سال ۲۰۲۵، کاهش یافته است.
, پنجشنبه، ۲۳ بهمن ۱۴۰۴ - ۱۷:۵۵:۵۶, ۱۶۶۹ بازدید
13,  سیاه و سفید 10 کسب و کار آینده دار ایران ,  بازار کار ایران در سال‌های اخیر بیش از آن که با بحران بیکاری مواجه باشد، با پدیده‌ای عمیق‌تر دست‌وپنجه نرم می‌کند: ناپایداری شغل. بسیاری از ...,  بازار کار ایران در سال‌های اخیر بیش از آن که با بحران بیکاری مواجه باشد، با پدیده‌ای عمیق‌تر دست‌وپنجه نرم می‌کند: ناپایداری شغل. بسیاری از افراد شاغل‌اند، اما امنیت شغلی و درآمد پایدار ندارند. همزمان، نقشه سودآوری کسب‌وکارها نیز تغییر کرده و حوزه‌هایی که تا چند سال پیش حاشیه‌ای بودند، اکنون به مقصد سرمایه‌های جدید تبدیل شده‌اند. پرسش مهم این است: آیا این موج تازه کسب‌وکار می‌تواند راه خروجی برای بازار کار ناپایدار ایران باشد یا صرفاً شکل تازه‌ای از اشتغال ناپایدار را ایجاد می‌کند؟
سونامی اشتغال غیررسمی؛ مشکل اصلی بازار کار
گزارش تازه مرکز پژوهش‌های مجلس تصویری هشداردهنده از وضعیت بازار کار ارائه می‌دهد. بر اساس این گزارش، بیش از ۵۸ درصد شاغلان کشور در بخش غیررسمی فعالیت می‌کنند؛ یعنی بدون قرارداد پایدار، بیمه و حمایت‌های قانونی.در نتیجه بازار کار ایران در دو دهه اخیر از نظر تعداد شاغلان رشد داشته، اما کیفیت شغل‌ها کاهش یافته است. نرخ مشارکت اقتصادی افت کرده و جمعیت بزرگی از افراد در سن کار عملاً از بازار کار خارج شده‌اند. در این میان، اشتغال زنان بیشترین آسیب را دیده و بخش بزرگی از جمعیت غیرفعال اقتصادی را تشکیل می‌دهد.

همچنین سهم بنگاه‌های خرد با یک تا چهار کارکن به حدود ۶۵ درصد کل اشتغال رسیده است. این بنگاه‌ها معمولاً در برابر رکود، تورم یا بحران‌هایی مانند کرونا بسیار آسیب‌پذیرند و نخستین واحدهایی هستند که تعطیل می‌شوند.به بیان ساده، مشکل امروز بازار کار فقط نبود شغل نیست، بلکه فراگیر شدن مشاغل کم‌دوام، کم‌بازده و بدون امنیت شغلی است.

چرا کیفیت اشتغال کاهش یافته است؟
کارشناسان دلایل متعددی برای این وضعیت برمی‌شمارند. اقتصاد ایران در سال‌های اخیر به‌تدریج از فعالیت‌های صنعتی و تولیدی فاصله گرفته و به سمت خدمات کم‌بهره‌وری و فعالیت‌های خرد حرکت کرده است. سرمایه‌گذاری در بخش‌های مولد کاهش یافته و پیوند میان بنگاه‌های بزرگ و کوچک تضعیف شده است.همزمان، قراردادهای موقت به شکل غالب استخدام تبدیل شده‌اند و بسیاری از کارگران در مشاغل دایمی نیز قراردادهای کوتاه‌مدت دارند. کوچک‌سازی بخش عمومی و واگذاری فعالیت‌ها به پیمانکاران نیز بر گسترش اشتغال موقت افزوده است.

نتیجه این روندها شکل‌گیری طبقه بزرگی از شاغلان فقیر است؛ افرادی که کار دارند اما از حداقل امنیت اقتصادی برخوردار نیستند. چنین بازاری در برابر شوک‌های اقتصادی بسیار شکننده است. در چنین شرایطی، یافتن مسیرهایی برای ایجاد فعالیت‌های اقتصادی پایدارتر اهمیت زیادی پیدا می‌کند.
​​​​​​​کدام کسب و کارها سودآورتر شده اند؟ 
در همین زمینه، گزارش اخیر خبرگزاری فارس به بررسی کسب‌وکارهایی پرداخته که طی سال‌های آینده بیشترین ظرفیت سودآوری را دارند. این گزارش ۱۰ حوزه فعالیت اقتصادی را معرفی می‌کند که برای بنگاه‌های متوسط نیز قابل راه‌اندازی‌اند و بازگشت سرمایه نسبتاً سریع‌تری دارند.

در رتبه‌های پایین‌تر این فهرست، پلتفرم‌های تخصصی فروش آنلاین، تولید خوراک دام و طیور، تولید قطعات پلیمری خودرو و صنایع مبلمان کم‌جا قرار دارند. این حوزه‌ها اگرچه نیازمند سرمایه‌گذاری اولیه‌اند و دوره بازگشت سرمایه شان به نسبت طولانی تر است، اما از تقاضای نسبتاً پایدار داخلی برخوردارند.در میانه جدول، بازیافت پلاستیک، خدمات تعمیرات تخصصی و فرآوری و بسته‌بندی مواد غذایی صادراتی قرار گرفته‌اند.

رشد این فعالیت‌ها تا حد زیادی محصول اقتصاد تورمی است که مصرف‌کننده را به تعمیر، استفاده مجدد و کاهش هزینه سوق داده است.در رتبه‌های بالاتر، توسعه نرم‌افزار و خدمات مبتنی بر هوش مصنوعی دیده می‌شود؛ حوزه‌ای که به سرمایه فیزیکی کمتری نیاز دارد و امکان کسب درآمد ارزی را نیز فراهم می‌کند. گردشگری سلامت نیز به دلیل مزیت قیمتی خدمات پزشکی ایران برای کشورهای همسایه در میان فعالیت‌های سودآور قرار گرفته است.
اما صدر این فهرست به پدیده‌ای تازه اختصاص دارد: خدمات بهینه‌سازی مصرف انرژی یا کارورهای انرژی. تشدید کمبود برق و گاز باعث شده صنایع به دنبال راهکارهایی برای کاهش مصرف و جلوگیری از توقف تولید باشند و این موضوع بازار جدیدی برای شرکت‌های خدمات انرژی، با دوره بازگشت سرمایه کوتاهتر ایجاد کرده است.

ملاحظاتی که نباید نادیده گرفت
با وجود جذابیت این فهرست، کارشناسان نسبت به برخی خوش‌بینی‌ها هشدار می‌دهند. در اقتصاد ایران، موانعی مانند نوسان نرخ ارز، دشواری دریافت مجوز، رکود مصرف و قطعی انرژی می‌تواند زمان سوددهی کسب‌وکارها را طولانی‌تر کند.همچنین برخی حوزه‌ها هنوز بازار تثبیت‌شده‌ای ندارند. مثلاً بسیاری از پلتفرم‌های آنلاین جدید به دلیل رقابت شدید یا محدودیت قدرت خرید مصرف‌کننده به سوددهی نمی‌رسند. بازار خدمات انرژی نیز هنوز در حال شکل‌گیری است و نیاز به چارچوب‌های مقرراتی روشن دارد.

از سوی دیگر، رشد این کسب‌وکارها الزاماً به ایجاد شغل پایدار منجر نمی‌شود. اگر ساختار بازار کار اصلاح نشود، این فعالیت‌ها نیز ممکن است صرفاً به فهرست مشاغل موقت و غیررسمی شکل افزوده شود. 

دولت چه برنامه‌ای دارد؟
همزمان با این تحولات، وزیر تعاون، کار و رفاه اجتماعی از تدوین برنامه اشتغال برای تک‌تک شهرهای کشور خبر داده است. به گفته میدری، هدایت سرمایه‌ها به سمت تولید و کاهش جذابیت بازارهای غیرمولد مانند ارز و طلا شرط ایجاد اشتغال پایدار است.این رویکرد در صورت اجرا می‌تواند مزیت‌های محلی هر منطقه را فعال کند؛ با این حال تجربه گذشته نشان می‌دهد موفقیت چنین برنامه‌هایی وابسته به ثبات اقتصادی، تسهیل فضای کسب‌وکار و کاهش ریسک سرمایه‌گذاری است. موضوعاتی که جملگی به پیگیری مستمر و برنامه ریزی شده سیاست‌گذار بستگی دارد. 

فرصت و تهدید همزمان
در مجموع اقتصاد ایران اکنون در نقطه‌ای دوگانه قرار دارد. از یک سو، بازار کار با موجی از ناپایداری شغلی مواجه است و بخش بزرگی از نیروی کار در مشاغل کم‌امنیت فعالیت می‌کند. از سوی دیگر، تغییر شرایط اقتصادی فرصت‌های تازه‌ای برای شکل‌گیری کسب‌وکارهای سودآور در حوزه‌هایی مانند بازیافت، خدمات فنی، فناوری و مدیریت انرژی ایجاد کرده است.اگر سیاست‌گذاری اقتصادی بتواند سرمایه‌ها را به سمت این فعالیت‌های مولد هدایت کند و همزمان قوانین بازار کار را به‌گونه‌ای اصلاح کند که اشتغال رسمی و پایدار تقویت شود، این موج جدید کسب‌وکار می‌تواند به بهبود کیفیت اشتغال کمک کند.در غیر این صورت، اقتصاد ایران ممکن است شاهد رشد فعالیت‌های سودآور جدید باشد، اما همچنان با گسترش مشاغل کوچک، موقت و آسیب‌پذیر روبه‌رو بماند؛ وضعیتی که سود ایجاد می‌کند، اما هنوز برای میلیون‌ها شاغل ایرانی امنیت شغلی نمی‌آفریند./ خراسان
, پنجشنبه، ۲۳ بهمن ۱۴۰۴ - ۱۴:۱۶:۳۳, ۹۸۲۳ بازدید
14,  قیمت جدید سکه و طلا امروز پنج شنبه 1404/11/23 , قیمت سکه و طلا امروز پنج‌شنبه 23 بهمن ماه 1404 به نقل از اتحادیه طلا و جواهر را در جدول زیر مشاهده ..., قیمت سکه و طلا امروز پنجشنبه 23 بهمن ماه 1404 به نقل از اتحادیه طلا و جواهر را در جدول زیر مشاهده فرمایید.
علاوه بر قیمت سکه امامی، بهار آزادی، گرمی، نیم سکه و ربع سکه می‌توانید قیمت مثقال و انس جهانی طلا و طلای آبشده را نیز مشاهده نمایید.
 
سکه و ارز
قیمت
			(تومان)

سکه تمام طرح جدید (86)
198,000,000

سکه تمام طرح قدیم
194,000,000

نیم سکه
101,600,000

ربع سکه
56,500,000

سکه گرمی
27,500,000

طلای 18 عیار
19,495,000

طلای 24 عیار
27,500,000

هر مثقال طلا
			(مظنه تهران)
84,450,000

اونس طلا
 5065 $
, پنجشنبه، ۲۳ بهمن ۱۴۰۴ - ۱۲:۰۲:۳۵, ۸۴۲۰۳ بازدید
15,  مروری بر آثار مذاکرات ایران و امریکا , در روزهای اخير اقتصاد ايران در شرايط پرتنشی قرار گرفته است. انتشار اخبار ضدونقيض درباره احتمال توافق ميان ايران و امريكا، همراه با تهديدها ..., در روزهاي اخير اقتصاد ايران در شرايط پرتنشي قرار گرفته است. انتشار اخبار ضدونقيض درباره احتمال توافق ميان ايران و امريكا، همراه با تهديدها و شروط متقابل، بازار ارز و طلا را دچار نوسانات كم‌سابقه‌اي كرده است.
قيمت دلار كه تا ۱۶۲ هزار و ۳۵۰ تومان پيشروي كرد، طي يك سال گذشته نزديك به ۹۰در افزايش يافته است. اين جهش شديد فراتر از نرخ تورم سالانه (~۴۵درصد) بوده و نشان مي‌دهد بخشي از رشد قيمت ارز ناشي از حباب رواني تنش‌ها است نه عوامل بنيادين اقتصادي. همزمان، سكه امامي نيز اوج تاريخي نزديك به ۱۹۵ ميليون تومان را ثبت كرد و هر گرم طلاي ۱۸ عيار به حدود 3/19 ميليون تومان رسيد كه بيانگر هجوم سرمايه‌گذاران به بازارهاي امن در بحبوحه نگراني‌ها است.

در بازار جهاني نيز سيگنال‌هاي سياسي اثر فوري گذاشت: چهارشنبه ‌شب، خبر لغو مذاكرات جمعه باعث جهش ۳درصد در بهاي نفت خام و صعود نرخ تتر تا كانال ۱۶۶ هزار تومان شد. با تكذيب سريع اين خبر و اعلام وزير خارجه ايران مبني بر برگزاري مذاكرات هسته‌اي با امريكا در روز جمعه ساعت ۱۰ صبح در مسقط عمان، نرخ دلار مقداري عقب‌نشيني كرد و به كف كانال ۱۶۰ هزار تومان برگشت. با اين حال، آرامش بازار بسيار شكننده است و تداوم نوسانات نشان مي‌دهد كه بازار ارز بيش از آنكه متكي به متغيرهاي اقتصادي باشد، به شايعات و اخبار سياسي وابسته شده است.
حباب تنش‌ها يا زخم كهنه اقتصاد؟
واقعيت آن است كه بخش قابل ‌توجهي از التهاب كنوني بازارها، حاصل هيجانات زودگذر و فضاي رواني ناشي از تنش‌هاي سياسي است. همانطور كه يك كارشناس اقتصادي اشاره مي‌كند، هيچ متغير اقتصادي جديدي در هفته‌هاي اخير ظهور نكرده كه جهش انفجاري دلار و طلا را توجيه كند؛ تنش‌هاي اخير و نگراني از تشديد درگيري‌ها سرمايه‌گذاران را به سمت پناهگاه‌هاي امن سنتي مانند ارز و طلا سوق داده و اين رفتاري احساسي و محافظه‌كارانه در واكنش به اخبار غير‌اقتصادي است. رشد قابل توجه نرخ دلار و سكه طي يك هفته عمدتا ناشي از همين فضاي رواني بوده و كارشناسان هشدار مي‌دهند كه اين حباب كوتاه‌مدت با تغيير جهت اخبار سياسي يا فروكش كردن جو التهاب، مي‌تواند سريعا تخليه شود.

بررسي‌ها نشان مي‌دهد در يك سال گذشته بخش بزرگي از افت ارزش ريال فراتر از نرخ تورم داخلي بوده است؛ در حالي كه تورم سالانه حدود ۴۵درصد گزارش شده، قيمت دلار نزديك به ۹۰درصد اوج گرفته است. اين بدان معناست كه حدود نيمي از افت ارزش پول ملي را بايد به حساب انتظارات تورمي ناشي از شرايط سياسي و عدم اطمينان نسبت به آينده گذاشت. با فروكش كردن تنش‌ها -در صورت توافق يا كاهش خطر جنگ- اين بخش اضافه مي‌تواند تا حدي اصلاح شود و نرخ ارز و طلا از اوج‌هاي هيجاني بازگردند. چنانكه با اولين سيگنال‌هاي مثبت از مذاكرات، قيمت دلار و تتر در معاملات شبانه اندكي عقب نشستند و خبر از سرگيري گفت‌وگوها باعث تعديل نرخ دلار در بازار آزاد شد.

با اين حال، زخم كهنه اقتصاد ايران يعني تورم ساختاري بالا و ركود توليد، همچنان پابرجاست. حتي اگر حباب اخبار تخليه شود، پايه‌هاي لرزان اقتصاد- نقدينگي فزاينده، بهره‌وري پايين، بيكاري و رشد اقتصادي اندك- مقصران اصلي وضعيت معيشتي مردم هستند كه با فرسايش تدريجي رفاه جامعه خود را نشان مي‌دهند. اين عوامل داخلي به شكل پيوسته ارزش ريال را تضعيف كرده‌اند و بدون اصلاح آنها، كاهش پايدار قيمت ارز و طلا متصور نخواهد بود. به بيان ديگر، تنش‌هاي خارجي نقش كاتاليزور را بازي كرده كه مشكلات زيرساختي اقتصاد را تشديد و زودتر نمايان كرده است؛ حال اگر تنش فروكش كند، اقتصاد ايران براي خروج از بحران نيازمند درمان دردهاي دروني خود است.

سناريوهاي محتمل اقتصادي براي ايران
اكنون اقتصاد ايران بر سر يك دوراهي سرنوشت‌ساز قرار گرفته كه مسير آن كاملا وابسته به نتيجه اين مذاكرات است. در ادامه، دو سناريوي اصلي -يكي در صورت دستيابي به توافق و ديگري در صورت شكست گفت‌وگوها- را  از منظر اقتصادي بررسي مي‌كنيم: 
سناريوي اول؛ توافق حاصل شود
٭  كوتاه‌مدت: در صورت دستيابي به يك توافق (براي مثال تفاهم هسته‌اي موقت يا لغو بخشي از تحريم‌ها)، انتظار مي‌رود شوك مثبتي به بازارها وارد شود و حباب قيمتي ناشي از تنش‌ها تخليه گردد. به گفته برخي تحليلگران، اگر توافقي جدي صورت بگيرد نرخ دلار مي‌تواند به صورت هيجاني تا كانال ۱۴۰ هزار تومان عقب‌نشيني كند؛ يعني كاهشي حدود ۱۵درصد نسبت به سطوح فعلي. كاهش ريسك‌هاي ژئوپليتيك احتمالا با افت قيمت طلا و سكه در بازار تهران همراه خواهد شد و شاخص بورس نيز از چشم‌انداز گشايش اقتصادي نيرو خواهد گرفت.

همچنين در بازار جهاني، فروكش كردن تنش ايران و امريكا مي‌تواند قيمت نفت را تحت فشار نزولي قرار دهد- چنان‌كه اعلام خبر توافق براي مذاكره عمان قبلا باعث افت 6/1 تا 7/1 درصدي بهاي نفت برنت و WTI شد. افت قيمت جهاني نفت از يكسو ممكن است به كاهش درآمدهاي نفتي ايران (در صورت افزايش صادرات) منجر شود، اما از سوي ديگر هزينه واردات سوخت و مواد اوليه را براي كشور كمتر خواهد كرد. در مجموع، يك توافق هر چند محدود مي‌تواند جو رواني بازار را آرام كند، انتظارات تورمي را موقتا مهار نمايد و به ريال فرصتي براي تنفس بدهد.

٭  بلندمدت: اثرات پايدار توافق وابسته به ابعاد و دوام آن خواهد بود. اگر توافق حاصله صرفا گام نخست تنش‌زدايي باشد- مثلا آزادسازي بخشي از دارايي‌هاي بلوكه‌شده ايران يا لغو محدود برخي تحريم‌ها- در ميان‌مدت با افزايش عرضه ارز به بازار و تسهيل صادرات نفت، مي‌تواند به تقويت بنيان‌هاي اقتصاد كمك كند. در سناريوي خوش‌بينانه‌تر كه رفع تدريجي تحريم‌ها را در بر داشته باشد، راه براي بازگشت شركت‌هاي خارجي، سرمايه‌گذاري خارجي و رونق تجارت هموار خواهد شد و نتيجه آن رشد توليد و بهبود نسبي كسب‌وكارهاست.

افزايش درآمدهاي ارزي دولت مي‌تواند به ترميم كسري بودجه و تقويت ارزش پول ملي بينجامد. با اين حال، حتي در بهترين حالت نيز معجزه آني در اقتصاد ايران رخ نخواهد داد. بخش بزرگي از مشكلات اقتصادي كشور ساختاري و داخلي است- از جمله رشد بالاي نقدينگي و پايه پولي، كسري بودجه مزمن و فضاي نامساعد كسب‌وكار. كارشناسان تأكيد مي‌كنند هنوز نشانه محسوسي از اصلاح اين متغيرهاي كلان ديده نمي‌شود و همين موضوع مانع كاهش معنادار و ماندگار نرخ ارز خواهد شد. بنابراين، توافق سياسي به تنهايي كافي نيست؛ اگر سياست‌هاي پولي و مالي منضبط نشود و اصلاحات ساختاري صورت نگيرد، ممكن است پس از فروكش كردن هيجانات اوليه، دوباره تورم و افت ارزش ريال به مسير قبلي بازگردد. به بيان ديگر، يك توافق مي‌تواند فرصت تنفسي موقت براي اقتصاد ايران فراهم كند تا با بهره‌گيري از گشايش خارجي، به فكر درمان دردهاي دروني خود بيفتد. اين فرصت اگر با  تدبير همراه شود، شايد شروعي بر مهار تورم مزمن و ركود توليد باشد.
سناريوي دوم؛ مذاكرات به بن‌بست بخورد
٭  كوتاه‌مدت: عدم دستيابي به توافق- يا شكست زودهنگام مذاكرات- شوك منفي شديدي به بازارهاي ايران وارد خواهد كرد. بخش زيادي از افزايش نرخ ارز و طلا در هفته‌هاي اخير، حاصل انتظارات بدبينانه فعالان بازار از بن‌بست سياسي بوده است. با تأييد خبر شكست مذاكرات، اين انتظارات منفي تشديد مي‌شود و احتمال دارد دلار در كوتاه‌مدت جهش بيشتري را تجربه كند. برخي تحليلگران داخلي هشدار داده‌اند كه در صورت فروپاشي گفت‌وگوها همراه با افزايش تنش‌هاي سياسي يا حوادث امنيتي، امكان وقوع پرش شديد نرخ دلار و حتي شكل‌گيري ابرتورم وجود دارد.

هرچند برآورد عددي دقيقي دشوار است، ولي مي‌توان تصور كرد قيمت دلار كه اكنون در محدوده ۱۶۰ هزار تومان است، به سرعت به سطوح بالاتر صعود كند و بازار طلا و سكه نيز ملتهب‌تر شود. اين افزايش‌ها بيشتر جنبه رواني دارند و از هراس فعالان نسبت به آينده ناشي مي‌شوند؛ همانطور كه جهش هيجاني اخير دلار تا ميانه كانال ۱۶۰ هزار تومان و افت مقطعي پس از خبر مذاكرات نشان داد وابستگي قيمت‌ها به اخبار لحظه‌اي بسيار بالا رفته است.

در صورت فروپاشي گفت‌وگوها، معامله‌گران با فرض افزايش ريسك رويارويي نظامي و تحريم‌هاي سنگين‌تر، هجوم بيشتري به خريد ارز و طلا براي حفظ دارايي خواهند آورد و بازار دچار بي‌ثباتي شديدتري مي‌شود. افزون بر اين، ممكن است بورس تهران نيز به دليل چشم‌انداز ركود عميق‌تر و نااطميناني سياسي، دچار ريزش شود و سرمايه‌ها را بيشتر به سمت دارايي‌هاي غيرمولد سوق دهد. دولت احتمالا در كوتاه‌مدت براي مهار بازار ارز به اقدامات اضطراري (مانند افزايش عرضه ارز مداخله‌اي يا سختگيري‌هاي امنيتي) متوسل خواهد شد، اما تجربه نشان داده اين اقدامات موقتي بوده و در برابر موج‌هاي هيجاني بازار ناپايدارند.

٭  بلندمدت: در صورت تداوم بن‌بست سياسي، چشم‌انداز اقتصاد ايران به مراتب تيره‌تر خواهد شد. هرچند برخي تحليلگران معتقدند امريكا و متحدانش نيز از رويارويي نظامي تمام‌عيار اكراه دارند، اما فشارهاي اقتصادي و سياسي بر ايران قطعا تشديد مي‌شود. به گفته يك كارشناس روابط بين‌الملل، اگر واشنگتن نتواند در ميز مذاكره امتياز بگيرد، به‌طور طبيعي راهبرد خود را به «تشديد محاصره اقتصادي، تحريم‌هاي بيشتر و تلاش براي انزواي بين‌المللي ايران» معطوف خواهد كرد. در چنين شرايطي، صادرات نفت ايران -كه در ماه‌هاي گذشته به واسطه برخي معافيت‌هاي غيررسمي اندكي افزايش يافته بود- دوباره با محدوديت و تخفيف‌هاي بيشتري مواجه مي‌شود. كاهش درآمدهاي ارزي دولت، كسري بودجه را وخيم‌تر كرده و براي جبران آن، پايه پولي بيش از پيش بالا مي‌رود؛ نتيجه آن تورم فزاينده و افت بيشتر ارزش ريال خواهد بود. شايان ذكر است نرخ تورم نقطه‌به‌نقطه در دي‌ماه ۱۴۰۴ به حدود ۶۰درصد رسيد كه ركوردي بي‌سابقه محسوب مي‌شود و تورم سالانه نيز به 6/44درصد صعود كرده است.

در سناريوي شكست مذاكرات، اين نرخ‌هاي تورم مي‌تواند شتاب بيشتري بگيرد و حتي اقتصاد ايران را به آستانه ابرتورم نزديك كند. ركود اقتصادي نيز تعميق مي‌شود؛ سرمايه‌گذاري خارجي كه همين حالا نيز تقريبا متوقف است، چشم‌اندازي براي بازگشت نخواهد داشت و سرمايه‌هاي داخلي بيشتري از كشور خارج يا تبديل به ارز و طلا مي‌شوند. تجارت خارجي ايران كه هم‌اكنون نيز به واسطه تحريم‌ها و محدوديت‌هاي اف‌اي‌تي‌اف پرهزينه و محدود است، در صورت فشارهاي جديد امريكا دشوارتر خواهد شد. بسياري از شركت‌هاي خارجي اندكي هم كه هنوز با ايران كار مي‌كردند (مثلا همسايگان يا شركاي شرقي) ممكن است براي اجتناب از مجازات‌هاي ثانويه، روابط خود را كاهش  دهند. مجموع اين عوامل مي‌تواند به كاهش توليد ناخالص داخلي و افت شديد قدرت خريد مردم بينجامد. به بيان ديگر، سناريوي بدون توافق براي اقتصادي كه هم‌اكنون نيز با تورم مزمن و رشد ناچيز درگير است، به منزله يك توفان اقتصادي خواهد بود كه ثبات بازارها را بيش از پيش متزلزل مي‌كند.

البته در اين ميان يك نكته اميدواركننده آن است كه طبق برخي تحليل‌ها، احتمال بروز جنگ مستقيم كوتاه‌مدت پايين خواهد بود و هر دو طرف از ورود به درگيري نظامي گسترده اجتناب مي‌كنند؛ چرا كه چنين جنگي مي‌تواند فاجعه‌اي براي كل منطقه و حتي اقتصاد جهاني رقم بزند. با اين حال، سايه تهديد درگيري نظامي هرچند كمرنگ‌تر، همچنان بر سر اقتصاد ايران باقي مي‌ماند و خود عامل مضاعفي براي فراري دادن سرمايه‌ها و افزايش نااطميناني خواهد بود.
دوراهي سرنوشت‌ساز اقتصاد ايران
امروز، در حالي به استقبال دور جديدي از مذاكرات ميان تهران و واشنگتن مي‌رويم كه بازارهاي ايران در اوج التهاب تاريخي خود قرار دارند. دلار در مرز ۱۶۰ هزار تومان، سكه نزديك به ۲۰۰ ميليون تومان و تورم سالانه حوالي ۴۵درصد، تصويري از اقتصادي بي‌قرار ارايه مي‌دهد كه چشم به تصميمات سياسي دوخته است. سناريوهاي پيش‌روي اقتصاد كاملا به نتيجه اين مذاكرات گره خورده است: يك توافق هرچند محدود مي‌تواند بارقه‌هايي از اميد بيفروزد و با كاهش ريسك‌هاي ژئوپليتيك، فرصت تنفسي براي سياستگذاران اقتصادي فراهم سازد تا به اصلاحات داخلي بپردازند.

در مقابل، شكست ديپلماسي به معني تداوم و تشديد فشارهاست؛ چشم‌اندازي كه در آن، تورم افسارگسيخته‌تر، ريال ضعيف‌تر و رشد اقتصادي دست‌نيافتني‌تر خواهد شد. البته نبايد فراموش كرد كه سرنوشت نهايي اقتصاد ايران صرفا در مذاكرات خارجي خلاصه نمي‌شود. حتي در صورت توافق، اگر دولت نتواند انضباط مالي را برقرار كند، از سرعت رشد نقدينگي بكاهد و محيط كسب‌وكار را بهبود بخشد، دستاوردهاي كوتاه‌مدت رنگ خواهند باخت. همچنين در صورت شكست مذاكرات، هنوز امكان مديريت نسبي اوضاع با تصميمات درست داخلي وجود دارد تا از بدترين سناريو (مانند فروغلتيدن به ابرتورم يا فروپاشي توليد) اجتناب شود.

در هر دو حالت، واقع‌بيني و دورانديشي شرط لازم براي سياستگذاران است. تجربه نشان داده صعودهاي حبابي و سقوط‌هاي ناگهاني حاصل هيجان‌هاي زودگذرند و سرمايه‌گذاران نبايد در اوج قيمت‌ها تحت تأثير جو رواني اقدام به خريدهاي هيجاني كنند. اقتصاد ايران در اين بزنگاه تاريخي بيش از هر زمان ديگري نيازمند ثبات‌سازي و اعتمادسازي است. تصميمات امروز- چه در اتاق مذاكره مسقط و چه در پايتخت- مي‌تواند مسير آينده را رقم بزند؛ مسيري كه يا به گشايش تدريجي و اصلاح دروني خواهد انجاميد، يا به توفاني از بحران‌هاي اقتصادي كه معيشت مردم را بيش از پيش تهديد خواهد كرد./ اعتماد
, پنجشنبه، ۲۳ بهمن ۱۴۰۴ - ۱۱:۱۱:۳۴, ۵۵۷۲ بازدید
16,  بهای طلا امروز پنج شنبه در بازارهای جهانی , قیمت طلا در معاملات امروز پنجشنبه بازار جهانی، با تقویت ارزش دلار، کاهش یافت و سرمایه‌گذاران منتظر انتشار آمار تورم آمریکا در روز ..., قیمت طلا در معاملات امروز پنجشنبه بازار جهانی، با تقویت ارزش دلار، کاهش یافت و سرمایه‌گذاران منتظر انتشار آمار تورم آمریکا در روز جمعه برای سرنخ‌های بیشتر در مورد سیاست‌های پولی هستند.
قیمت هر اونس طلا برای تحویل فوری، پس از ثبت افزایش بیش از یک درصد در روز چهارشنبه، در معاملات روز جاری با ۰.۳ درصد کاهش، به ۵۰۶۳ دلار و ۱۱ سنت رسید. قیمت هر اونس طلا در بازار معاملات آتی آمریکا برای تحویل در آوریل، با ۰.۳ درصد کاهش، به ۵۰۸۳ دلار و ۹۰سنت رسید.
قیمت هر اونس نقره برای تحویل فوری پس از ثبت افزایش ۴ درصدی در روز گذشته، در معاملات روز جاری با ۰.۸ درصد کاهش، به ۸۳ دلار و ۳۲ سنت رسید. نقره در ۲۹ ژانویه، رکورد ۱۲۱ دلار و ۶۴ سنت را ثبت کرده بود.
کریستوفر وانگ، استراتژیست بانک OCBC، گفت: گزارش قوی‌تر اشتغال که به کاهش جزئی انتظارات از کاهش نرخ بهره فدرال رزرو منجر شد، ممکن است در حرکت ضعیف طلا نقش داشته باشد.
شاخص دلار آمریکا پس از گزارش اشتغال، افزایش یافت و باعث شد طلا که به ارز آمریکا قیمت گذاری می‌شود، برای خریداران خارجی گران‌تر شود.
دفتر بودجه کنگره روز چهارشنبه پیش‌بینی کرد کسری بودجه آمریکا در سال مالی ۲۰۲۶ با اندکی افزایش به ۱.۸۵۳ تریلیون دلار خواهد رسید که نشان می‌دهد در مجموع، سیاست‌های اقتصادی دونالد ترامپ، رئیس جمهور آمریکا، در بحبوحه رشد اقتصادی پایین، تصویر مالی این کشور را بدتر می‌کند.
یک نظرسنجی رویترز نشان داد که فدرال رزرو، نرخ بهره را تا پایان دوره ریاست جروم پاول در ماه مه بدون تغییر حفظ خواهد کرد، اما بلافاصله پس از آن در  ژوئن، کاهش خواهد داد و اقتصاددانان هشدار دادند که سیاست تحت نظر جانشین احتمالی او، کوین وارش، می‌تواند بیش از حد سهل‌گیرانه شود.
بر اساس گزارش رویترز، سرمایه‌گذاران اکنون منتظر گزارش هفتگی تعداد متقاضیان بیمه بیکاری آمریکا در روز پنجشنبه و داده‌های تورم در روز جمعه هستند تا نشانه‌های بیشتری از مسیر سیاست پولی فدرال رزرو به دست آورند.
در بازار سایر فلزات ارزشمند، بهای هر اونس پلاتین با ۰.۸ درصد کاهش، به ۲۱۱۳ دلار و ۷۹ سنت رسید و پالادیوم با ۰.۹ درصد افزایش، به ۱۷۱۵ دلار و ۳۰ سنت رسید.
, پنجشنبه، ۲۳ بهمن ۱۴۰۴ - ۱۰:۵۱:۵۳, ۸۹۵۲ بازدید
17,  اختلاف قیمت محصولات ثبت نامی ایران خودرو با بازار , ایران‌خودرو در دوازدهمین مرحله فروش خود، بخشی از ظرفیت تولید سال جاری را به صورت فروش اینترنتی بدون قرعه‌کشی عرضه می‌کند.
, فروش اینترنتی ایران‌خودرو از ساعت ۱۰ صبح روز یکشنبه ۲۶ بهمن آغاز می‌شود و تا زمان تکمیل ظرفیت ادامه خواهد داشت.
براساس اعلام شرکت، فروش اینترنتی بدون قرعه‌کشی ویژه سه دسته متقاضیان شامل متقاضیان عادی، طرح جوانی جمعیت و جایگزینی خودروهای فرسوده برگزار می‌شود.

در این روش، عرضه به صورت فروش فوری بدون قرعه‌کشی و بدون کنترل پلاک فعال انجام خواهد شد.

متقاضیان می‌توانند به صورت جداگانه در هر دو روش فروش(اولویت‌بندی و اینترنتی بدون قرعه‌کشی) شرکت کنند؛ با این حال، افرادی که در روش بدون قرعه‌کشی موفق به خرید شوند، در فرآیند اولویت‌بندی شرکت داده نخواهند شد.

در این دوره از فروش، خانواده خودروهای پژو ۲۰۷، تارا، ری‌را، سورن و دنا عرضه می‌شوند.
پژو 207 موتور TU3
قیمت کارخانه: 1،066،000،000 تومان
قیمت بازار: 1،320،000،000 تومان
اختلاف قیمت: 254،000،000 تومان
تارا دستی
قیمت کارخانه: 1،374،000،000 تومان
قیمت بازار: 1،620،000،000  تومان
اختلاف قیمت: 246،000،000 تومان

تارا اتوماتیک
قیمت کارخانه: 1،682،000،000 تومان
قیمت بازار: 1،950،000،000 تومان
اختلاف قیمت: 268،000،000 تومان

ری را
قیمت کارخانه: 2،126،000،000 تومان
قیمت بازار: 2،765،000،000 تومان
اختلاف قیمت: 639،000،000 تومان

سورن دوگانه سوز
قیمت کارخانه: 1،198،000،000 تومان
قیمت بازار: 1،480،000،000 تومان
اختلاف قیمت: 282،000،000 تومان

سورن XU7P
قیمت کارخانه: 1،141،000،000 تومان
قیمت بازار: 1،350،000،000 تومان
اختلاف قیمت: 209،000،000 تومان

207 دستی (فرمان هیدرولیک)
قیمت کارخانه: 1،147،000،000 تومان
قیمت بازار: 1،520،000،000 تومان
اختلاف قیمت: 373،000،000 تومان

207 دستی (پانوراما)
قیمت کارخانه: 1،224،000،000 تومان
قیمت بازار: 1،675،000،000 تومان
اختلاف قیمت: 451،000،000 تومان

پژو 207 اتوماتیک
قیمت کارخانه: 1،396،000،000 تومان
قیمت بازار: 1،820،000،000 تومان
اختلاف قیمت: 424،000،000 تومان

دنا پلاس اتوماتیک
قیمت کارخانه: 1،724،000،000 تومان
قیمت بازار: 2،040،000،000 تومان
اختلاف قیمت: 316،000،000 تومان

دنا پلاس دستی (رینگ آلومینیومی)
قیمت کارخانه: 1،380،000،000 تومان
قیمت بازار: 1،745،000،000 تومان
اختلاف قیمت: 365،000،000 تومان

دنا پلاس دستی (رینگ فولادی)
قیمت کارخانه: 1،344،000،000 تومان
قیمت بازار: 1،710،000،000 تومان
اختلاف قیمت: 366،000،000 تومان
, پنجشنبه، ۲۳ بهمن ۱۴۰۴ - ۱۰:۴۱:۱۲, ۸۹۰۷۹ بازدید
18,  ضربه تازه نرخ بیکاری آمریکا به بازار طلا , نرخ بیکاری آمریکا با ثبت عدد 4.3 درصد، کمتر از پیش‌بینی 4.4 درصدی اعلام شد؛ در شرایط فعلی، این موضوع سیگنال منفی کوتاه‌مدت ..., نرخ بیکاری آمریکا با ثبت عدد 4.3 درصد، کمتر از پیش‌بینی 4.4 درصدی اعلام شد؛ در شرایط فعلی، این موضوع سیگنال منفی کوتاه‌مدت برای طلا محسوب می‌شود، زیرا سناریوی «نرخ‌های بهره بالاتر برای مدت طولانی‌تر» را تقویت می‌کند.
در شرایطی که بازارها ماه‌هاست روی کاهش نرخ بهره حساب باز کرده‌اند، هر داده‌ای که از قدرت اقتصاد حکایت کند، معادلات را به هم می‌ریزد.

گزارش جدید بازار کار آمریکا دقیقاً از همین جنس است؛ عددی که کمتر از انتظار منتشر شد و انتظارات انبساط پولی را عقب راند.
نرخ بیکاری ۴.۳ درصدی نشان می‌دهد اقتصاد آمریکا هنوز وارد فاز سرد شدن جدی نشده است. این مسئله برای فدرال رزرو به معنای کاهش فوریت در تغییر سیاست‌های سختگیرانه تلقی می‌شود.

بازار کار داغ‌تر از انتظار
وقتی نرخ بیکاری پایین‌تر از پیش‌بینی ثبت می‌شود، اولین برداشت بازار این است که تقاضای نیروی کار همچنان بالاست. 

این موضوع می‌تواند به تداوم فشارهای دستمزدی و حفظ سطح مصرف منجر شود.

اما همین استحکام، خطر تثبیت تورم در سطوح بالا را تقویت می‌کند.
اگر بازار کار بیش از حد مقاوم بماند، کاهش پایدار تورم دشوارتر خواهد شد و سیاست‌گذار ناچار به ادامه رویکرد محتاطانه می‌شود.

فدرال رزرو عقب می‌نشیند؟
برای فدرال رزرو، چنین داده‌ای به معنای کاهش فشار برای اقدام فوری است.

فدرال رزرو بارها تأکید کرده که بدون نشانه‌های واضح از ضعف اقتصادی، عجله‌ای برای کاهش نرخ بهره ندارد.

در نتیجه، احتمال تعویق در آغاز یا تسریع چرخه کاهش نرخ‌ها افزایش یافته است. 

این سناریو دقیقاً برخلاف آن چیزی است که بخشی از بازار در ماه‌های گذشته قیمت‌گذاری کرده بود.

فشار بر دارایی‌های ریسکی
انتشار این داده می‌تواند بازده اوراق قرضه را تقویت کند، چرا که انتظارات برای نرخ‌های بهره بالاتر برای مدت طولانی‌تر افزایش می‌یابد.
افزایش بازده اوراق معمولاً برای بازار سهام و دارایی‌های ریسکی خبر خوبی نیست.

دلار آمریکا نیز در چنین شرایطی تمایل به تقویت دارد. تقویت دلار، فشار مضاعفی بر بازارهای کالایی و دارایی‌های وابسته به نقدینگی جهانی وارد می‌کند.

اقتصاد قوی، اما برای بازار نه لزوماً مطلوب
در نگاه کلان، نرخ بیکاری پایین نشانه سلامت نسبی اقتصاد است. اما در چرخه کنونی که تمرکز بازارها بر سیاست پولی است، همین قدرت می‌تواند به معنای تأخیر در حمایت‌های پولی باشد.

بازار اکنون با یک پارادوکس روبه‌روست: داده خوب برای اقتصاد، خبر منفی برای دارایی‌هایی است که به کاهش نرخ بهره وابسته‌اند. همین تناقض، فضای معاملاتی را شکننده‌تر می‌کند.

بازار کار قوی‌تر، فشار تازه بر طلا
محمد شعبانی، کارشناس اقتصادی در گفت‌وگو با فارس گفت: انتشار نرخ بیکاری ۴.۳ درصدی که پایین‌تر از پیش‌بینی‌ها بود، به‌طور مستقیم معادله بازار طلا را تحت تأثیر قرار می‌دهد.

این کارشناس اقتصادی ادامه داد: طلا ذاتاً دارایی بدون بازده (Non-Yielding Asset) است؛ بنابراین هر عاملی که احتمال تداوم نرخ‌های بهره بالا را تقویت کند، جذابیت آن را کاهش می‌دهد.

وی افزود: وقتی بازار کار آمریکا قوی‌تر از انتظار ظاهر می‌شود، سرمایه‌گذاران احتمال می‌دهند فدرال رزرو در کاهش نرخ بهره تعلل کند. نتیجه این سناریو، افزایش بازده اوراق خزانه و تقویت دلار است؛ دو عاملی که معمولاً فشار نزولی بر قیمت طلا وارد می‌کنند.

شعبانی تاکید کرد: از منظر جریان سرمایه، اگر بازده اوراق قرضه آمریکا بالا بماند، سرمایه‌گذاران بخشی از منابع خود را از طلا به سمت دارایی‌های بهره‌دار منتقل می‌کنند. این جابه‌جایی سرمایه می‌تواند در کوتاه‌مدت مانع از ادامه روند صعودی طلا شود یا حتی اصلاح قیمتی ایجاد کند.

این کارشناس اقتصادی تصریح کرد: با این حال، تصویر کاملاً یک‌طرفه نیست. اگر بازار این داده را به‌عنوان نشانه‌ای از «اقتصاد بیش‌ازحد داغ» تفسیر کند و ریسک بازگشت تورم را جدی بگیرد، طلا می‌تواند دوباره نقش پوشش تورمی خود را فعال کند. بنابراین واکنش طلا به این داده، به این بستگی دارد که بازار تمرکز خود را بر نرخ بهره بگذارد یا بر ریسک تورم پایدار.

نرخ بیکاری ۴.۳ درصدی اگرچه تصویری از اقتصاد مقاوم ارائه می‌دهد، اما در مقطع فعلی بیش از آنکه خبر مثبت تلقی شود، به‌عنوان مانعی بر سر راه کاهش سریع نرخ بهره دیده می‌شود.

به عبارت دیگر، گزارش بازار کار امریکا احتمال کاهش نرخ بهره در نشست‌های نزدیک را تضعیف می‌کند.

فدرال رزرو ترجیح می‌دهد پیش از هرگونه چرخش سیاستی، شواهد بیشتری از سرد شدن بازار کار ببیند.

اگر در گزارش‌های بعدی نیز بازار کار مقاوم باقی بماند، ممکن است انتظارات برای کاهش چندمرحله‌ای نرخ بهره به‌طور کامل بازتنظیم شود.

برای بازارهای مالی، این داده به معنای احتمال تداوم سیاست‌های سختگیرانه برای مدت طولانی‌تر است؛ سناریویی که می‌تواند نوسانات را در هفته‌های پیش‌رو افزایش دهد.
, پنجشنبه، ۲۳ بهمن ۱۴۰۴ - ۰۹:۳۲:۴۸, ۵۵۰۷ بازدید
19,  معرفی برترین اقتصادهای جهان ,  پیش‌بینی می‌شود اقتصاد آمریکا تا سال 2026، به 31.8 تریلیون دلار تولید ناخالص داخلی برسد که تقریبا معادل مجموع تولید ناخالص ..., آرمان امروز:  پیش‌بینی می‌شود اقتصاد آمریکا تا سال 2026، به 31.8 تریلیون دلار تولید ناخالص داخلی برسد که تقریبا معادل مجموع تولید ناخالص داخلی چین (دوم)، آلمان (سوم) و هند (چهارم) است.

صندوق بین‌المللی پول (IMF) در گزارش اکتبر خود اعلام کرد اقتصاد جهان در سال ۲۰۲۶ چشم‌انداز محتاطانه‌ای دارد. رشد جهانی در بحبوحه چندپارگی و افزایش حمایت‌گرایی در حال کند شدن است. خطرات نزولی قابل توجهی وجود دارد؛ از قیمت‌گذاری مجدد سهام فناوری گرفته تا از بین رفتن استقلال نهادی که می‌تواند تصمیمات سیاست‌گذاری را تضعیف کند. با این حال، وب سایت ویژوال کپیتالیست با استفاده از پیش‌بینی‌های سال ۲۰۲۶ از نقشه‌بردار داده صندوق بین‌المللی پول تا اکتبر ۲۰۲۵، تولید ناخالص داخلی هر کشور را بررسی کرده است. این گزارش، اندازه هر اقتصاد را بر اساس دلار بررسی کرده است.

برزیل (۲,۲۹۲.۶۹ دلار)، اسپانیا (۲,۰۴۱.۸۳ دلار)، مکزیک (۲,۰۳۱.۰۰ دلار)، استرالیا (۱,۹۴۸.۲۳ دلار) و کره جنوبی (۱,۹۳۶.۶۲ دلار) در رتبه یازده تا پانزدهم فهرست بزرگترین اقتصادهای جهان در سال ۲۰۲۶ قرار دارند.  هند (۴.۵ تریلیون دلار) پس از پشت سر گذاشتن ژاپن در سال ۲۰۲۵، به لطف تقاضای داخلی خود، در مسیر حفظ جایگاه چهارم قرار دارد.

ترکیه (رتبه شانزدهم با ۱,۵۷۶.۱۱ دلار) و اندونزی (رتبه هفدهم با ۱,۵۵۰.۲۴ دلار) هم در صدر فهرست قرار دارند که نشان‌دهنده مزیت جمعیتی و اصلاحات سیاسی بسیاری از کشورهای با درآمد متوسط ‌است. بازار کار تا حدودی انعطاف‌پذیر و هزینه‌های مداوم مصرف‌کننده، این تسلط را تقویت می‌کند. با این حال، پیش‌بینی‌های رشد در مقایسه با مدت مشابه سال گذشته، تحت تاثیر جنگ‌های تجاری که بازارهای جهانی را متزلزل کرد و به افزایش قیمت‌ها برای بزرگترین اقتصاد مصرفی جهان منجر شد، کاهش یافته است. تولید ناخالص داخلی چین ۲۰.۷ تریلیون دلار پیش‌بینی شده است که ۳۵ درصد کمتر از کل تولید ناخالص داخلی آمریکا است، اما همچنان سه برابر آلمان است که در رتبه سوم قرار دارد.  مشکلات ساختاری از جمعیت مسن گرفته تا بازار املاک و مستغلات ضعیف، رشد تولید ناخالص داخلی را به محدوده چهار درصد کاهش می‌دهد که کندترین سرعت چند ساله در چهار دهه اخیر است.  تشدید اختلال ناشی از تعرفه‌ها بر کالاهای چینی نیز بر بزرگترین بخش صادرات جهان تاثیر خواهد گذاشت.


, پنجشنبه، ۲۳ بهمن ۱۴۰۴ - ۰۹:۰۴:۳۸, ۵۰۱۷ بازدید
20,  رکوردشکنی منفی سدهای تهران , در روزهای اخیر شایعه‌ای در فضای مجازی مبنی بر توقف برداشت از ذخایر آبی چهار سد استان تهران منتشر شد؛ خبری که به‌ گفته معاون حفاظت و ..., در روزهای اخیر شایعه‌ای در فضای مجازی مبنی بر توقف برداشت از ذخایر آبی چهار سد استان تهران منتشر شد؛ خبری که به‌ گفته معاون حفاظت و بهره‌برداری شرکت آب منطقه‌ای تهران «کاملاً بی‌اساس» است. با این‌ حال، راما حبیبی در گفت‌وگو با روزنامه ایران تأکید می‌کند که سدهای تأمین‌کننده آب شرب تهران «به پایین‌ترین سطح حجم آب در ۴۰ تا ۵۰ سال اخیر رسیده‌اند» و وضعیت فعلی «کمترین میزان ثبت‌شده در تاریخ بهره‌برداری از این سدها» محسوب می‌شود.
 
کاهش ۵۲ درصدی بارش تهران 
به گزارش روزنامه ایران، براساس آمار هفتگی شرکت منابع آب ایران، ارتفاع کل بارش‌های کشور از ابتدای سال آبی جاری (اول مهر ۱۴۰۳) تا ۱۷ بهمن‌ماه به ۱۱۷.۳ میلیمتر رسید. این مقدار در دوره مشابه درازمدت (۵۷ ساله) ۱۲۰.۴ میلیمتر و در مدت مشابه سال آبی گذشته ۵۷.۲ میلیمتر بوده است.
 در استان تهران اما وضعیت بحرانی‌تر است: تنها ۵۸ میلیمتر بارش ثبت شده که نسبت به میانگین ۵۷ ساله (۱۲۱.۵ میلیمتر) ۵۲ درصد کاهش و نسبت به سال آبی گذشته (۷۰.۸ میلیمتر) ۱۸ درصد کاهش را نشان می‌دهد. در رده‌بندی استانی، استان مرکزی با ۶۶ میلیمتر، البرز با ۹۴.۷ میلیمتر و قم با ۴۴ میلیمتر به ترتیب رتبه‌های دوم تا چهارم کم‌بارشی را دارند.
 موجودی سدهای کشور ۱۳ درصد کاهش
بر پایه گزارش هفتگی شرکت مدیریت منابع آب ایران، حجم ورودی سدهای کشور از ابتدای سال آبی جاری تا ۱۸ بهمن ۸.۰۷ میلیارد مترمکعب بوده که نسبت به مدت مشابه سال گذشته یک درصد افزایش داشته است. با این حال، حجم آب موجود در مخازن ۱۹.۲۴ میلیارد مترمکعب (۳۷ درصد پرشدگی) ثبت شده که نسبت به ۲۲.۱۷ میلیارد مترمکعب در سال قبل، ۱۳ درصد کاهش یافته است. از سوی دیگر، میزان خروجی آب از سدها نیز با ۲۷ درصد کاهش به ۷.۴۷ میلیارد مترمکعب رسید؛ این رقم در سال آبی گذشته ۱۰.۲۸ میلیارد مترمکعب بود.
 
سد امیرکبیر با ۴ درصد پرشدگی!
همچنین بر اساس این آمار در حال حاضر موجودی حجم سد امیرکبیر تهران و البرز تنها 6 میلیون متر مکعب است که به این معناست که 4 درصد پرشدگی دارد و درصد اختلاف آن با سال گذشته 78 درصد است. سد لار این استان نیز 10 میلیون مترمکعب موجودی و تنها یک درصد پرشدگی دارد که با مدت زمان مشابه سال گذشته کاهش 24 درصدی داشته است. همچنین سد طالقان نیز با اختلاف 60 درصدی نسبت به سال قبل، موجودی 85 میلیون متر مکعبی دارد و میزان پرشدگی آن 20 درصد است. سد ماملو و لیتان نیز با موجودی 24 میلیون متر مکعبی و پرشدگی 8 درصدی 46 درصد با مدت زمان مشابه سال گذشته اختلاف دارند.

مجموع ذخایر سدهای پنج‌گانه تهران اکنون ۱۲۴ میلیون مترمکعب است؛ این رقم در زمان مشابه سال گذشته ۳۰۰ میلیون و در میانگین بلندمدت ۵۰۰ میلیون مترمکعب بوده است. به‌ بیان دیگر، حجم فعلی ۲۵ درصد میانگین نرمال درازمدت را نشان می‌دهد. در میان سدهای غیرتهرانی نیز سدهای نهرین (خراسان جنوبی)، طرق (خراسان رضوی)، تنگوئیه سیرجان (کرمان) و کینه‌ورس (زنجان) با ذخیره‌ای کمتر از ۵ میلیون مترمکعب در وضعیت بحرانی قرار دارند.

در همین راستا، راما حبیبی معاون حفاظت و بهره‌برداری شرکت آب منطقه‌ای تهران در گفت‌و‌گوی اختصاصی در پاسخ به سؤال خبرنگار «ایران» در خصوص اخبار مربوط به توقف برداشت از سدهای آبی تهران عنوان کرد: «این خبرها به‌طور کامل کذب است. در حال حاضر از هر پنج سد استان تهران برای تأمین شرب استفاده می‌کنیم؛ اما شرایط این سدها مطلوب نیست و به پایین‌ترین سطح حجم آب در چند دهه اخیر رسیده‌ایم. در ۴۰ تا ۵۰ سال گذشته چنین رکوردی نداشتیم و به‌جرأت می‌توان گفت امسال کمترین میزان ثبت‌ شده است.»

او در پاسخ به این سؤال که در حال حاضر وضعیت سدهای پنجگانه تهران چگونه است؟ گفت: «مجموع حجم موجود در مخازن سدهای تأمین‌کننده آب شرب تهران ۱۲۴ میلیون مترمکعب است، در حالی که این رقم در مدت مشابه سال گذشته ۳۰۰ میلیون و میانگین بلندمدت ۵۰۰ میلیون مترمکعب بوده است. بنابراین حجم امسال تنها ۲۵ درصد شرایط نرمال است.»

حبیبی اضافه کرد: « در برخی سدها مانند امیرکبیر و لتیان، ورودی و خروجی برابر است. این وضعیت نشان‌دهنده مدیریت دقیق مخزن در شرایط کنونی است و بر اساس آن، سیاست بهره‌برداری تنظیم می‌شود.» سؤال مهم این است که آیا با توجه به بارندگی‌های اخیر، می‌توان گفت کمبود آب در تهران جبران شده؟ حبیبی با رد این گزاره می‌گوید: «از ابتدای سال آبی (اول مهر ۱۴۰۳) تاکنون ۶۱.۵ میلیمتر بارش داشته‌ایم؛ این میزان نسبت به مدت مشابه سال گذشته ۱۹ درصد کمتر و نسبت به میانگین بلندمدت ۵۷ درصد کاهش یافته است. برای جبران کسری ناشی از پنج سال خشکسالی متوالی، به بارش‌های مؤثر و قابل‌توجه نیاز داریم که تا امروز محقق نشده است.» 

معاون آب منطقه‌ای تهران با قدردانی از همراهی مردم در کاهش مصارف، تأکید کرد: « از تمام شهروندان شریف تهران تقاضا داریم همچون گذشته با رعایت صرفه‌جویی و پرهیز از مصارف غیرضروری، ما را در مدیریت کم‌آبی پیشِ رو یاری کنند. این همراهی مؤثر بی‌نظیر بوده و سپاسگزار آن هستیم.» وی همچنین از اقدامات گسترده برای مقابله با برداشت‌های غیرمجاز خبر داد و گفت: « در سال ۱۴۰۳ بیش از ۲۷۰۰ حلقه چاه غیرمجاز در استان تهران پلمب شد که عددی بی‌سابقه است. این روند در سال‌جاری نیز با قدرت ادامه دارد و تلاش داریم این رکورد را ارتقا دهیم.»
, پنجشنبه، ۲۳ بهمن ۱۴۰۴ - ۰۹:۰۰:۰۱, ۳۲۴۳ بازدید
21,  هشدار بارش برف و باران در 3 استان کشور , یک مقام مسئول سازمان هواشناسی گفت: از روز شنبه (25 بهمن) سامانه بارشی وارد کشور می‌شود و امروز در 3 استان شاهد بارش برف ..., یک مقام مسئول سازمان هواشناسی گفت: از روز شنبه (25 بهمن) سامانه بارشی وارد کشور می‌شود و امروز در 3 استان شاهد بارش برف و باران، وزش باد شدید و اختلال احتمالی ترافیکی خواهیم بود.
صادق ضیائیان، رئیس مرکز ملی پیش‌بینی و مدیریت بحران مخاطرات وضع هوای سازمان هواشناسی در گفتگو با خبرنگار مهر با تشریح آخرین وضعیت جوی کشور گفت: امروز (پنجشنبه، ۲۳ بهمن) در برخی مناطق شمال غرب، غرب، دامنه‌های جنوبی البرز، سواحل دریای خزر، شمال شرق خوزستان، چهار محال و بختیاری، غرب اصفهان و شمال استان‌های خراسان رضوی و فارس، آسمان ابری، وزش باد و در بعضی ساعات بارش باران و گاهی رعد و برق پیش‌بینی می‌شود.
وی افزود: فردا (جمعه، ۲۴ بهمن) در ارتفاعات البرز مرکزی و ارتفاعات شمال خراسان رضوی افزایش ابر و رگبار پراکنده برف رخ خواهد داد.
رئیس مرکز ملی پیش‌بینی و مدیریت بحران مخاطرات وضع هوا بیان کرد: روز شنبه (۲۵ بهمن)، با ورود سامانه بارشی از غرب کشور، نوار غربی، دامنه‌های جنوبی، زاگرس و البرز، برخی نواحی مرکز و شرق کشور شاهد ابرناکی، وزش باد و بارش باران، گاهی رعد و برق و در ارتفاعات و مناطق سردسیر بارش برف خواهیم بود.
ضیائیان ادامه داد: روز یکشنبه (۲۶ بهمن) بارش‌ها در شرق سواحل دریای خزر، شمال شرق، شرق و برخی مناطق مرکزی کشور ادامه خواهد داشت. همچنین امروز در نیمه غربی، مرکز و شمال شرق و فردا در نیمه شمالی کشور، افزایش وزش باد و گاهی خیزش گردوخاک انتظار می‌رود.
ضیائیان درباره وضعیت جوی تهران گفت: آسمان پایتخت امروز کمی ابری تا نیمه ابری است و وزش باد با احتمال بارش پراکنده، گاهی وزش باد شدید، با حداقل و حداکثر دمای ۱۰ و ۱۶ درجه سانتیگراد پیش‌بینی می‌شود.
وی با اشاره به صدور هشدار هواشناسی برای سه استان کشور یادآور شد: بارش باران و برف، وزش باد شدید موقت و کولاک برف در مناطق کوهستانی امروز (۲۳ بهمن) در جنوب غرب آذربایجان غربی، دامنه و ارتفاعات استان‌های کهگیلویه و بویراحمد و جنوب اصفهان مورد انتظار است.
رئیس مرکز ملی پیش‌بینی و مدیریت بحران مخاطرات وضع هوا درباره پیامدهای این سامانه هشدار داد و تصریح کرد: با توجه به بارش برف و مه گرفتگی، احتمال اختلال در ناوگان حمل و نقل، لغزندگی محورهای مواصلاتی، انسداد گردنه‌های برف‌گیر و راه‌های روستایی، کاهش دید افقی، خسارت به سازه‌های موقت و محصولات کشاورزی و اختلال در تامین حامل‌های انرژی وجود دارد.
ضیائیان در پایان خاطرنشان کرد: سازمان هواشناسی به منظور پیشگیری از آسیب‌های احتمالی، توصیه می‌کند از سفرهای غیرضروری خودداری شود، خودروها مجهز به وسایل زمستانی باشند، فعالیت‌های کوهنوردی و جابجایی عشایر محدود شود و فعالیت‌های تفریحی نظیر طبیعت‌گردی و ورزش‌های هوایی به تعویق بیفتد.
, پنجشنبه، ۲۳ بهمن ۱۴۰۴ - ۰۷:۰۱:۱۶, ۸۲۰۶ بازدید
22,  پرونده یارانه نان به همتی واگذار شد , عبدالناصر همتی در قالب مدیریت کارگروه ماده 13 آیین‌نامه امنیت غذایی، مسئول تعیین تکلیف مسائل مرتبط با زنجیره نان شد., کلیه تصمیمات مرتبط با زنجیره نان از خرید تضمینی گندم تا شیوه پرداخت یارانه با تصویب ستاد هماهنگی اقتصادی دولت به کارگروه ماده ۱۳ آیین‌نامه امنیت غذایی منتقل شد.

این کارگروه به صورت منظم در بانک مرکزی و با مدیریت عبدالناصر همتی تشکیل می‌شود.

پیش از این تصمیم، تصمیمات مرتبط با زنجیره نان در وزارت اقتصاد و سازمان برنامه گرفته می‌شد.

با بازگشت همتی به هیئت دولت، تصمیمات اقتصادی کابینه با مدیریت وی اتخاذ شده و باید منتظر ماند و دید سرنوشت زنجیره نان با چه تحولاتی در آینده مواجه خواهد شد.
 
, پنجشنبه، ۲۳ بهمن ۱۴۰۴ - ۰۶:۵۳:۲۳, ۷۹۰۲ بازدید
23,  جزئیات مصوبه عیدی کارمندان , پاداش آخر سال (عیدی) در بهمن ماه سال جاری از محل بودجه مصوب دستگاه‌های اجرایی پرداخت خواهد شد., پاداش آخر سال (عیدی) در بهمن ماه سال جاری از محل بودجه مصوب دستگاه‌های اجرایی پرداخت خواهد شد.
هیئت وزیران در جلسه 19/11/1404 به پیشنهاد شماره 99297 مورخ 11/11/1404 سازمان اداری و استخدامی کشور و به استناد اصل یکصد و سی و هشتم قانون اساسی جمهوری اسلامی ایران و ماده واحده قانون نحوه پرداخت عیدی به کارکنان دولت مصوب 1374 و ماده (75) قانون مدیریت خدمات کشوری مصوب 1386 تصویب کرد:
تصویب‌نامه عیدی سال 1404 کارمندان و بازنشستگان
1- دستگاه‌های اجرایی موضوع بند (15)‌ ماده (1) قانون الزامات و احکام مورد نیاز قوانین بودجه‌های سنواتی مصوب 1404 مجازند به کارکنان خود (رسمی، ثابت، پیمانی، خرید خدمت، قراردادی و موقت) و اعضای هیئت علمی دانشگاه‌ها و مؤسسات آموزش عالی و تحقیقاتی و قضات که به طور تمام‌وقت اشتغال به کار دارند (به استثنای کارگران شاغل در کارگاه‌های مشمول قانون کار)، مبلغ ثابت یکصد میلیون (100.000.000) ریال به نسبت مدت خدمات تمام وقت در سال 1404 به عنوان پاداش آخر سال (عیدی) در بهمن ماه سال جاری از محل بودجه مصوب دستگاه‌های اجرایی پرداخت نمایند.
تبصره 1- پرداخت هر گونه وجه دیگری به عنوان پاداش آخر سال (عیدی) با عناوین مشابه، علاوه بر مبلغ موضوع این بند توسط دستگاه‌های مزبور و تمام واحدهای وابسته و تابع و سایر واحدهایی که اجرای مقررات در مورد آنها مستلزم ذکر نام است، ممنوع می‌باشد. ذی‌حسابان و مدیران امور مالی دستگاه‌های اجرایی، مکلفند نظارت لازم را اعمال و موارد خلاف را گزارش کنند.
تبصره- 2 پرداخت پاداش آخر سال (عیدی) موضوع این بند به کارکنان خرید خدمت، قراردادی و موقت به نسبت خدمات تمام وقت آنان در سال 1404 بوده و در هر حال میزان عیدی این‌گونه افراد از پنجاه درصد (50٪) رقم مذکور کمتر نخواهد بود.
2- میزان پرداخت پاداش آخر سال (عیدی) بازنشستگان، مستمری‌بگیران، حقوق وظیفه از کارافتادگی، حقوق وظیفه وراث مستخدمین متوفای مشمول صندوق بازنشستگی کشوری، سازمان تأمین اجتماعی نیروهای مسلح و سایر صندوق‌های بازنشستگی و نیز شهدا و جانبازان از کار افتاده کلی نیز به مبلغ ثابت یکصد میلیون (100.000.000) ریال حسب مورد از محل بودجه مصوب صندوق بازنشستگی یا دستگاه اجرایی ذی‌ربط قابل پرداخت است.
تبصره- عیدی بازنشستگان مشمول صندوق بازنشستگی کشوری که در سال 1404 حق عائله‌مندی، اولاد و بیمه خدمات درمانی آنها را صندوق مذکور پرداخت نموده است. توسط آن صندوق قابل پرداخت است سایر مواردی که مشمول صندوقهای موضوع این بند و این تبصره نیستند از محل اعتبارات دستگاههای اجرایی سازمان یا شرکت دولتی ذی ربط قابل پرداخت است.
3- خدمت نیمه وقت بانوان از لحاظ اجرای این تصویب‌نامه تمام وقت محسوب می‌شود و معلمان حق‌التدریس نسبت به ساعات تدریس مشمول این تصویب نامه خواهند بود.
4- شرکت‌های دولتی موظفند از پرداخت هر مبلغی تحت عنوان پاداش آخر سال (عیدی) یا عناوین مشابه علاوه بر مبلغ موضوع این تصویب نامه به مدیران و اعضای هیئت مدیره خودداری کنند. مسئولیت اجرای این بند بر عهده مدیر عامل و سایر مدیران ذی‌ربط است. سازمان حسابرسی یا حسابرسان قانونی شرکت‌ها مکلفند نظارت لازم را اعمال و موارد خلاف را گزارش کنند.
5- مبالغ پرداختی موضوع این تصویب‌نامه در سقف موضوع سقف خالص دریافتی ماده واحده قانون بودجه سال 1404 کل کشور محاسبه نمی‌گردد.
محمدرضا عارف- معاون اول رییس‌جمهور
, چهارشنبه، ۲۲ بهمن ۱۴۰۴ - ۱۷:۲۷:۰۵, ۱۶۳۲۷ بازدید
24,  شرایط فروش وانت آریسان با قیمت جدید (بهمن 1404) , به اطلاع عموم متقاضيان محترم و نمايندگي هاي مجاز ميرساند، شركت ايران خودرو در راستاي ايجاد امكان ثبت نام و فرصت برابر براي همه متقاضيان ..., به اطلاع عموم متقاضيان محترم و نمايندگي هاي مجاز ميرساند، شركت ايران خودرو در راستاي ايجاد امكان ثبت نام و فرصت برابر براي همه متقاضيان، طرح فروش نقدي و نقد و اقساط خودروي وانت آريسان 2 دوگانه سوز ، بدون كنترل پلاك فعال و ثبت نام هاي قبلي با موعد تحويل حداكثر 30 روزه را با شرايط جدول ذيل و از طريق شبكه نمايندگي ها ارائه مي نمايد:
نكته : در اين طرح قيمت خودرو به صورت قطعي و براساس قيمت مصوب زمان ثبت نام مي باشد و مبالغ پيش پرداخت و چك هاي اقساط به شرح جدول ذيل است. 

, چهارشنبه، ۲۲ بهمن ۱۴۰۴ - ۱۶:۱۴:۵۰, ۶۲۲۲۵ بازدید
25,  هیجانات ارزی به بازار مسکن سرایت کرد , خزانه‌دار اتحادیه مشاوران املاک تهران با بیان این‌که از نیمه دوم امسال قیمت‌های پیشنهادی مسکن بین 30 تا 50 درصد افزایش یافته ..., خزانه‌دار اتحادیه مشاوران املاک تهران با بیان این‌که از نیمه دوم امسال قیمت‌های پیشنهادی مسکن بین ۳۰ تا ۵۰ درصد افزایش یافته است، گفت: هیجانات سیاسی و ارزی دامن بازار مسکن را گرفته و از سه ماه قبل روند افزایش قیمت آپارتمان در تهران آغاز شده است.
مهدی کرباسیان در گفت‌وگویی، اظهار کرد: بازار مسکن همچنان در رکودی که از دو سال قبل گریبان آن را گرفته به سر می‌برد. اما طی دو - سه ماه اخیر به سبب نوسان قیمت طلا، ارز و خودرو، مسکن نیز در فاز گرانی قرار گرفت.
هیجانات سیاسی بازار مسکن را تحت‌تأثیر قرار داد
وی افزود: هیجانات سیاسی، ابتدا بر بازارهای طلا و ارز تاثیر گذاشت و با فاصله زمانی به بازار ملک سرایت کرد. از حدود سه ماه قبل، فروشندگان به تدریج از بازار خارج شدند و کسانی هم که واحدهای خود را برای فروش گذاشته‌اند مرتبا با بحث‌های روانی که ایجاد می‌شود بر نرخ‌های پیشنهادی اضافه می‌کنند.
بازار مسکن دیر واکنش می‌دهد؛ تورم با تأخیر ظاهر می‌شود
این عضو هیات رئیسه اتحادیه مشاوران املاک تهران با بیان این‌که بازار مسکن از خاصیت چسبندگی برخوردار است، گفت: زمانی که قیمت طلا و ارز بالا می‌رود مسکن با توجه به نقدشوندگی پایین و چسبندگی قیمت‌ها سریعا واکنش نشان نمی‌دهد و تورم ملک با فاصله زمانی بروز می‌کند. به همان نسبت نیز وقتی ارز، طلا یا خودرو کاهش می‌یابد مسکن در مقابل کاهش قیمت مقاومت دارد.
کرباسیان تاکید کرد: هر روز که فایل‌های جدید را رصد می‌کنیم شاهد تغییر قیمت آپارتمان در تهران هستیم اما معامله‌ای صورت نمی‌گیرد و نرخ‌ها صرفا اسمی بالا می‌رود. خروجی این وضعیت به تشدید رکود تورمی منجر می‌شود.
افزایش ۳۰ تا ۵۰ درصدی قیمت مسکن در ماه‌های اخیر
وی درباره میزان افزایش قیمت مسکن در ماه‌های اخیر گفت: به جرأت می‌توان گفت نرخ‌ها بین ۳۰ تا ۵۰ درصد افزایش داشته است. بعضی مناطق بیشتر و برخی کمتر. رشد قیمت در مناطق ۱ تا ۶ و هم‌چنین مناطق پرمعامله مثل ۱۴ و ۱۵ قیمت بیشتر بوده است.
در برخی نقاط جنوب شهر تا پیش از این قیمت پیشنهادی واحدهای نوساز متری ۸۰ میلیون تومان بود که هم‌اکنون به بالای ۱۲۰ میلیون تومان رسیده است. این موارد ظرف همین دو - سه ماه اخیر اتفاق افتاده است.
کرباسیان خاطرنشان کرد: در سه ماه گذشته قیمت نهاده‌های ساختمانی بین ۳۰ تا ۴۰ درصد افزایش داشته است. البته مصالح ساختمانی یکی از گزینه‌های موثر بر بازار است. طلا، ارز و حتی خودرو از دیگر متغیرها هستند که در مقاطعی بر اثر صعود قیمتی این بخش‌ها قیمت مسکن تا ۱۰۰ درصد رشد داشته است.
این عضو هیات رئیسه اتحادیه مشاوران املاک یادآور شد: معمولا بازار مسکن شب عید با تورم ۲۰ تا ۳۰ درصد مواجه می‌شود. بنابراین انتظار افزایش قیمت مجدد در اواخر سال جاری و اوایل سال آینده وجود دارد و بازار اجاره نیز طبیعتا تحت تاثیر قرار می‌گیرد.
افزایش اجاره بها نسبت به سقف تعیین‌شده
کرباسیان با بیان این‌که سیاست نرخ‌گذاری و قیمت‌های دستوری در بازار اجاره جواب نداده است، گفت: در چهار سال گذشته دولت نرخ مجاز رشد اجاره بها در تهران را ۲۵ درصد اعلام کرده اما اجاره بها به طور میانگین ۵۰ درصد رشد داشته که نشان می‌دهد موجران از نرخ‌های دستوری تبعیت نکرده‌اند.
وی تاکید کرد: مشاوران املاک هیچ وقت دلیل افزایش قیمت نبوده‌اند. علت بالا رفتن قیمت مسکن، تورم، قیمت ارز و قیمت نهاده‌های ساختمانی است. امروز ثابت شده که مشاوران املاک، چنین قدرتی ندارند که قیمت ملک را بالا ببرند. حتی از ارزانی استقبال می‌کنند؛ زیرا با ارزانی، بازار رونق می‌گیرد.
خزانه‌دار اتحادیه مشاوران املاک درباره پیش‌بینی بازار مسکن در سال آینده گفت: اگر تنش‌های سیاسی برطرف شود و کشور به آرامش برسد هیجانات طلا و ارز از بین می‌رود و مسکن می‌تواند رونق بگیرد. در غیر این صورت رکود تورمی، بازار مسکن را رها نخواهد کرد./ ایسنا
, چهارشنبه، ۲۲ بهمن ۱۴۰۴ - ۱۲:۴۵:۱۹, ۱۶۸۶۰ بازدید
26,  قیمت خودروهای وارداتی عرضه شده در سامانه یکپارچه , به اطلاع کلیه متقاضیان محترم می‌رساند که از روز شنبه مورخ 1404/11/25 لغایت ساعت 23:59 روز دوشنبه مورخ 1404/11/27 می‌توانند یکی ..., به اطلاع کلیه متقاضیان محترم می‌رساند که از روز شنبه مورخ 1404/11/25 لغایت ساعت 23:59 روز دوشنبه مورخ 1404/11/27 می‌توانند یکی از حساب های خود را نزد شعب بانک های واجد شرایط اعلامی در سامانه salecars.ir ، به نام "خودرو وارداتی " وکالتی و مبلغ 500 میلیون تومان مسدود نمایند. بدیهی است متقاضیانی که با عناوینی غیر از عنوان مذکور اقدام به وکالتی نمودن حساب می‌نمایند، امکان ثبت نام نخواهند داشت و سامانه هیچگونه مسئولیتی در خصوص موضوع مذکور ندارد.
شایان ذکر است پس از وکالتی کردن حساب (24 ساعت پس از ثبت درخواست در بانک مربوطه) لغایت روز سه شنبه مورخ 1404/11/28 ، امکان ورود به سامانه و انتخاب دو اولویت برای متقاضیان به نشانی salecars.ir  فراهم خواهد شد.
قیمت خودروهای عرضه شده در سامانه یکپارچه
, چهارشنبه، ۲۲ بهمن ۱۴۰۴ - ۱۱:۱۷:۲۵, ۲۳۵۱۱ بازدید
